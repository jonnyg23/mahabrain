<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ezr.htm">Previous</a> 
 <a href="est.htm">Next</a> 
 </center>
 <hr>
  <h3 align="center">Maori Bible: Nehemiah</h3> 
 <p><a name="an_1:1">1:1</a> ¶ Ko nga kupu a Nehemia tama a Hakaria. Na, i te marama Kihireu, i te rua tekau o nga tau, i ahau i Huhana, i te whare kingi,</p> 
 <p><a name="an_1:2">1:2</a> Ka tae mai a Hanani, tetahi o oku teina, ratou ko etahi tangata o Hura; a ka ui ahau ki a ratou ki nga Hurai i mawhiti, i mahue o nga whakarau, ki Hiruharama hoki.</p> 
 <p><a name="an_1:3">1:3</a> A ka mea ratou ki ahau, Ko nga oranga i mahue o nga whakarau i reira i taua kawanatanga he nui te he, te whakahaweatia: kua pakaru hoki te taiepa o Hiruharama, a kua wera ona keti i te ahi.</p> 
 <p><a name="an_1:4">1:4</a> A, no toku rongonga i enei kupu, ka noho ahau, ka tangi, ka pouri hoki a taka noa etahi ra; na nohopuku ana ahau, inoi ana hoki ki te aroaro o te Atua o nga rangi,</p> 
 <p><a name="an_1:5">1:5</a> ¶ A ka mea ahau, Aue, e Ihowa, e te Atua o te rangi, ko te Atua nui ia e wehingia ana, e pupuri ana i te kawenata, i te atawhai mo te hunga e aroha ana ki a ia, e pupuri ana i ana whakahau:</p> 
 <p><a name="an_1:6">1:6</a> Tena, kia tahuri mai tou taringa, kia titiro mai ano ou kanohi, kia whakarongo mai ai koe ki te inoi a tau pononga, e inoi atu nei ki tou aroaro i te ao, i te po, mo au pononga, mo nga tama a Iharaira, i ahau e whaki nei i nga hara o nga tama a I haraira i hara ai matou ki a koe; ae ra, kua hara ahau me te whare o toku papa.</p> 
 <p><a name="an_1:7">1:7</a> He rawa ta matou mahi ki a koe, kihai hoki i pupuri i nga whakahau, i nga tikanga, i nga whakaritenga i whakahaua e koe ki tau pononga ki a Mohi.</p> 
 <p><a name="an_1:8">1:8</a> Tena, maharatia te kupu i whakahaua e koe ki tau pononga, ki a Mohi, i mea ra koe, Ki te poka ke ta koutou, ka whakamararatia atu koutou e ahau ki roto ki nga iwi;</p> 
 <p><a name="an_1:9">1:9</a> Otiia ki te tahuri mai ano koutou ki ahau, a ka pupuri, ka mahi i aku whakahau, ahakoa i peia etahi o koutou ki te pito whakamutunga o te rangi, ka kohikohia mai ratou e ahau i reira, ka kawea mai ano ki te wahi i whiriwhiria e ahau kia noho toku ingoa ki reira.</p> 
 <p><a name="an_1:10">1:10</a> Na ko au pononga enei, ko tau iwi i hokona e koe, ara e tou kaha nui, e tou ringa kaha.</p> 
 <p><a name="an_1:11">1:11</a> Tena, e te Ariki, tahuri mai tou taringa ki te inoi a tau pononga, ki te inoi hoki a au pononga e mea nei kia wehi i tou ingoa: kia tika ra ta tau pononga aianei, homai hoki ki a ia kia atawhaitia e tenei tangata. Ko ahau hoki te kaiwhakainu a t e kingi.</p> 
 <p><a name="an_2:1">2:1</a> ¶ Heoi i te marama Nihana i te rua tekau o nga tau o Kingi Arataherehe, i te mea he waina i tona aroaro, ka hapainga ake e ahau te waina, hoatu ana ki te kingi. Kahore hoki ahau i pouri i mua atu i tona aroaro.</p> 
 <p><a name="an_2:2">2:2</a> Na ka mea te kingi ki ahau, He aha tou kanohi i pouri ai; kahore nei hoki ou mate? ehara tenei i te mea ke atu i te pouri o te ngakau. Na nui atu toku wehi.</p> 
 <p><a name="an_2:3">2:3</a> Ano ra ko ahau ki te kingi, Kia ora tonu te kingi: he aha toku mata i kore ai e pouri, i te mea kua ururuatia te pa, te whare o nga tanumanga o oku matua, a kua pau ona keti i te ahi?</p> 
 <p><a name="an_2:4">2:4</a> Ano ra ko te kingi ki ahau, He aha te mea ka tonoa nei e koe? Heoi ko taku inoinga ki te Atua o te rangi.</p> 
 <p><a name="an_2:5">2:5</a> Na ka ki atu ahau ki te kingi, Ki te pai te kingi, ki te mea hoki e paingia ana tau pononga i tou aroaro, kia unga ahau e koe ki Hura, ki te pa o nga tanumanga o oku matua, kia hanga ai e ahau.</p> 
 <p><a name="an_2:6">2:6</a> Na ka mea te kingi ki ahau, i tona taha ano hoki te kuini e noho ana, Kia pehea te roa ou ka haere nei; a hei a hea koe hoki mai ai? Na kua pai ki te kingi kia unga ahau: a whakaritea ana e ahau he wa ki a ia.</p> 
 <p><a name="an_2:7">2:7</a> I mea ano ahau ki te kingi, Ki te pai te kingi, me homai he pukapuka ki ahau ki nga kawana i tawahi o te awa, kia tukua ahau e ratou kia puta atu a tae noa ki Hura;</p> 
 <p><a name="an_2:8">2:8</a> He pukapuka ano hoki ki a Ahapa, kaitiaki o te ngahere a te kingi, kia homai e ia etahi rakau ki ahau hei hanga mo nga kurupae o nga keti o te nohoanga rangatira i te whare, mo te taiepa hoki o te pa, mo te whare hoki e haere atu ai ahau. Na ka h omai e te kingi ki ahau: i rite tonu ki ta te ringa pai o toku Atua i runga i ahau.</p> 
 <p><a name="an_2:9">2:9</a> ¶ Katahi ka haere ahau ki nga kawana i tera taha o te awa; hoatu ana e ahau nga pukapuka, a te kingi ki a ratou. I unga ano e te kingi etahi rangatira hoia, me etahi hoia eke hoiho hei hoa moku.</p> 
 <p><a name="an_2:10">2:10</a> A, no te rongonga o Hanaparata Horoni raua ko te pononga, ko Topia Amoni, nui rawa te kino i kino ai ki a raua; no te mea kua tae he tangata hei rapu i te pai mo nga tama a Iharaira.</p> 
 <p><a name="an_2:11">2:11</a> Heoi kua tae ahau ki Hiruharama, a e toru oku ra ki reira.</p> 
 <p><a name="an_2:12">2:12</a> Na ka maranga ahau i te po, matou ko etahi tangata torutoru hei hoa moku: kihai hoki i korerotia e ahau ki tetahi ta toku Atua i homai ai ki toku ngakau kia meatia ki Hiruharama: kahore hoki oku kararehe; heoi ano ko te kararehe i eke ai ahau.</p> 
 <p><a name="an_2:13">2:13</a> I haere ano ahau i te po i te kuwaha o te raorao, ki te ritenga o te puna tarakona, ki te kuwaha paru ano hoki, a tirotirohia iho e ahau nga taiepa o Hiruharama kua pakaru nei me ona keti kua pau nei i te ahi.</p> 
 <p><a name="an_2:14">2:14</a> Katahi ahau ka haere ki te kuwaha o te puna, ki te poka wai ano a te kingi; heoi kahore he wahi e haere atu ai te kararehe e waha ana i ahau.</p> 
 <p><a name="an_2:15">2:15</a> Na piki ana ahau i te awaawa i te po, tirotirohia ana e ahau te taiepa. Na tahuri ana ahau, tomo ana na te kuwaha o te raorao, hoki ana.</p> 
 <p><a name="an_2:16">2:16</a> Heoi kihai nga rangatira i mohio e haere ana ranei ahau ki hea, he aha ranei taku e mea nei; kahore ano kia korerotia noatia e ahau ki nga Hurai, ki nga tohunga, ki nga tino tangata, ki nga rangatira, ki tera atu hunga ranei i mahi nei i nga mah i.</p> 
 <p><a name="an_2:17">2:17</a> Katahi ka mea ahau ki a ratou, Ka kite koutou i te nui o to tatou aitua, ko Hiruharama kua ururuatia, ko ona keti kua wera i te ahi. Haere mai, tatou ka hanga i te taiepa o Hiruharama; kei waiho tonu tatou hei tawainga.</p> 
 <p><a name="an_2:18">2:18</a> Na ka korerotia e ahau ki a ratou te ringa o toku Atua i pai nei ki runga i ahau, me nga kupu a te kingi i korerotia ki ahau. Na ka mea ratou, Tatou ka whakatika, ka hanga. Heoi kei te whakakaha ratou i o ratou ringa mo tenei mahi pai.</p> 
 <p><a name="an_2:19">2:19</a> I te rongonga ia o Hanaparata Horoni, ratou ko te pononga, ko Topia Amoni, ko Keheme Arapi, ka whakahi mai ratou ki a matou, ka whakahawea ki a matou, ka mea, He aha tenei mea ka meatia nei e koutou? ka whakakeke ranei koutou ki te kingi?</p> 
 <p><a name="an_2:20">2:20</a> Katahi ka whakahoki ahau ki a ratou, ka mea ki a ratou, Ko te Atua o te rangi, mana e tika ai ta matou. Na ka whakatika matou, ana tangata, ka hanga. Ko koutou ia, kahore he wahi, he tikanga, he maharatanga ranei, i Hiruharama.</p> 
 <p><a name="an_3:1">3:1</a> ¶ Katahi ka whakatika a Eriahipi, tino tohunga, ratou ko ona teina ko nga tohunga, kei te hanga i te kuwaha hipi; whakatapua ana e ratou, whakaturia ana e ratou ona tatau tae noa ki te pourewa o Meaha, whakatapua ana e ratou tae noa ki te pourewa o Hananeere.</p> 
 <p><a name="an_3:2">3:2</a> I tona taha ko nga tangata o Heriko e hanga ana; a i te taha o era ko Takuru tama a Imiri.</p> 
 <p><a name="an_3:3">3:3</a> Na, ko te kuwaha ika, na nga tama a Hahenaa i hanga; na ratou i whakanoho ona rakau, i whakatu hoki ona tatau, ona raka, me ona tutaki.</p> 
 <p><a name="an_3:4">3:4</a> I ko atu i a ratou ko Meremoto tama a Uria, tama a Koto ki te hanga. A i ko atu i a ratou ko Mehurama tama a Perekia, tama a Mehetapeere ki te hanga. A i ko atu i ena ko Haroko tama a Paana ki te hanga.</p> 
 <p><a name="an_3:5">3:5</a> I to ratou taha ko nga Tekoi ki te hanga; otira kihai o ratou tangata nunui i tuku i o ratou kaki ki te mahi a to ratou Ariki.</p> 
 <p><a name="an_3:6">3:6</a> Na ko te kuwaha tawhito i hanga e Ioiara tama a Pahea, raua ko Mehurama tama a Pehoreia: na raua ona rakau i whakanoho, na raua ano i whakatu ona tatau, me ona raka, me ona tutaki.</p> 
 <p><a name="an_3:7">3:7</a> I to raua taha e hanga ana a Meratia Kipeoni, a Tarono Meronoti, me nga tangata o Kipeono, o Mihipa, he wahi era no te torona o te kawana o tera taha o te awa.</p> 
 <p><a name="an_3:8">3:8</a> I tona taha e hanga ana a Utiere tama a Harahaia, no nga kaimahi koura. I tona taha e hanga ana a Hanania tama a tetahi kaiwhakaranu. Na oti ake i a ratou a Hiruharama, tae noa ki te taiepa nui.</p> 
 <p><a name="an_3:9">3:9</a> I to ratou taha e hanga ana a Repaia tama a Huru, rangatira o te hawhe o nga wahi o Hiruharama.</p> 
 <p><a name="an_3:10">3:10</a> I to ratou taha e hanga ana a Ieraia tama a Harumapa, ki te ritenga atu ano o tona whare. I tona taha e hanga ana a Hatuhu tama a Hahapania.</p> 
 <p><a name="an_3:11">3:11</a> Ko Marakia tama a Harimi, ko Hahupu tama a Pahata Moapa, ki te hanga i tera atu wahi, i te pourewa ano hoki i nga oumu.</p> 
 <p><a name="an_3:12">3:12</a> I tona taha e hanga ana a Harumu tama a Harohehe rangatira o te hawhe o nga wahi o Hiruharama, a ia me ana tamahine.</p> 
 <p><a name="an_3:13">3:13</a> Ko te kuwaha o te raorao he mea hanga na Hanunu ratou ko nga tangata o Tanoa. Na ratou i hanga, na ratou ano i whakatu ona tatau, ona rakau, me ona tutaki, kotahi mano ano hoki nga whatianga o te taiepa, a tae noa ki te kuwaha paru.</p> 
 <p><a name="an_3:14">3:14</a> Ko te kuwaha paru na Marakia tama a Rekapa rangatira o tetahi wahi o Petehakereme i hanga: nana i hanga, nana ano i whakatu ona tatau, ona raka, me ona tutaki.</p> 
 <p><a name="an_3:15">3:15</a> Ko te kuwaha i te puna, he mea hanga tera na Harunu tama a Korohote rangatira o tetahi wahi o Mihipa; nana i hanga, nana ano i hipoki, nana i whakatu ona tatau, ona raka, ona tutaki, me te taiepa i te poka wai i Hiroa i te taha o te kari a te ki ngi, a tae noa ki nga kaupae e heke iho ana i te pa o Rawiri.</p> 
 <p><a name="an_3:16">3:16</a> I muri i a ia e hanga ana a Nehemia tama a Atapuku, rangatira o te hawhe o nga wahi o Peteturu, tae noa ki te ritenga o nga tanumanga o Rawiri, ki te poka wai i hanga, ki te whare ano o te hunga nunui.</p> 
 <p><a name="an_3:17">3:17</a> I muri i a ia ka hanga ko nga Riwaiti, ko Rehumu tama a Pani. I tona taha e hanga ana a Hahapia rangatira o te hawhe o nga wahi o Keira, i tona wahi ano.</p> 
 <p><a name="an_3:18">3:18</a> I muri i a ia e hanga ana o ratou teina, ko Pawai tama a Henarara, rangatira o te hawhe o nga wahi o Keira.</p> 
 <p><a name="an_3:19">3:19</a> I tona taha e hanga ana a Etere tama a Hehua, rangatira o Mihipa, i tetahi wahi i te ritenga atu o te haerenga ki runga ki te takotoranga mea whawhai i te koki o te taiepa.</p> 
 <p><a name="an_3:20">3:20</a> I muri i a ia ko Paruku tama a Tapai, uaua rawa tana hanga i tetahi atu wahi, i te koki o te taiepa, a tae noa ki te tatau o te whare o Eriahipi, o te tino tohunga.</p> 
 <p><a name="an_3:21">3:21</a> I muri i a ia ka hanga ko Meremoto, tama a Uria, tama a Koto, i tetahi atu wahi, i te tatau atu ano o te whare o Eriahipi, a tae noa ki te pito o te whare o Eriahipi.</p> 
 <p><a name="an_3:22">3:22</a> I muri i a ia ka hanga ko nga tohunga, ko nga tangata o te mania.</p> 
 <p><a name="an_3:23">3:23</a> I muri i a ia e hanga ana a Pineamine raua ko Hahupu, i te ritenga mai ano o to raua whare. I muri i a ia e hanga ana a Ataria tama a Maaheia tama a Anania i te taha ano ki tona whare.</p> 
 <p><a name="an_3:24">3:24</a> I muri i a ia ka hanga ko Pinui tama a Henarara i tetahi atu wahi, i te whare atu ano o Ataria, a tae noa ki te koki o te taiepa, a ki te pikonga.</p> 
 <p><a name="an_3:25">3:25</a> Ko Parara tama a Utai i te ritenga atu o te koki o te taiepa, o te pourewa hoki e kokiri ana ki waho i te whare o te kingi i runga, i te taha o te marae o te whare herehere. I muri i a ia ko Peraia tama a Paroho.</p> 
 <p><a name="an_3:26">3:26</a> A i noho nga Netinimi ki Opere, a tae noa ki te ritenga atu o te kuwaha wai, whaka te rawhiti, ki te pourewa ano hoki e uaki ana ki waho.</p> 
 <p><a name="an_3:27">3:27</a> I muri i a ia ka hanga ko nga Tekoi i tetahi atu wahi, i te ritenga ano o te pourewa nui e kokiri ana ki waho, a tae noa ki te taiepa o Opere.</p> 
 <p><a name="an_3:28">3:28</a> Ko to runga ake o te kuwaha hoiho ta nga tohunga i hanga ai, i te ritenga ano o te whare o tenei tangata, o tenei tangata.</p> 
 <p><a name="an_3:29">3:29</a> I muri i a ratou ka hanga ko Haroko tama a Imere i te ritenga ano o tona whare. I muri ano hoki i a ia ka hanga ko Hemaia tama a Hekania, kaitiaki o te kuwaha ki te rawhiti.</p> 
 <p><a name="an_3:30">3:30</a> I muri i a ia ka hanga ko Hanania tama a Heremia, raua ko Hanunu, ko te tama tuaono a Tarapa, i tetahi atu wahi. I muri i a ia ka hanga ko Mehurama tama a Perekia i te ritenga ano o tona ruma.</p> 
 <p><a name="an_3:31">3:31</a> I muri i a ia ka hanga ko Marakia tetahi o nga kaimahi koura, a tae noa ki te wahi i nga Netinimi, i nga kaihokohoko, i te ritenga atu ano o te kuwaha Mipikara, ki te pikitanga atu ano hoki i te koki.</p> 
 <p><a name="an_3:32">3:32</a> Na, ko te takiwa o te pikitanga i te koki tae noa ki te kuwaha hipi, he mea hanga tera na nga kaimahi koura, na nga kaihokohoko.</p> 
 <p><a name="an_4:1">4:1</a> ¶ No te rongonga ia o Hanaparata kei te hanga matou i te taiepa, ka riri, nui atu te riri, ka whakahi ki nga Hurai.</p> 
 <p><a name="an_4:2">4:2</a> Na ka korero ia i te aroaro o ona teina, o te ope ano o Hamaria, ka mea, E aha ana enei Hurai ngoikore? e hanga pa ranei ratou? e mea patunga tapu ranei ratou? e oti ranei i a ratou i te ra kotahi? e whakaorangia ake ranei e ratou nga kohatu i ro to i nga puranga paru kua oti na te tahu?</p> 
 <p><a name="an_4:3">4:3</a> Na i tona taha a Topia Amoni, a ka mea ia, Ko taua mea e hanga na e ratou, ki te piki atu he pokiha, ka pakaru ta ratou taiepa kohatu.</p> 
 <p><a name="an_4:4">4:4</a> Whakarongo, e to matou Atua, e whakahaweatia ana hoki matou; whakahokia iho ano ta ratou taunu ki runga ki to ratou upoko; hoatu hoki ratou hei taonga parakete ki te whenua e whakaraua ai;</p> 
 <p><a name="an_4:5">4:5</a> A kei hipokina to ratou he, kaua ano to ratou hara e murua i tou aroaro; mo ratou i whakapataritari i a koe i te aroaro o nga kaihanga.</p> 
 <p><a name="an_4:6">4:6</a> Na hanga ana e matou te taiepa; a ka honoa te taiepa katoa, kia tae ki te hawhe ano o tona tiketike: he ngakau hoki to te iwi ki te mahi.</p> 
 <p><a name="an_4:7">4:7</a> ¶ I te rongonga ia o Hanaparata, o Topia, o nga Arapi, o nga Amoni, o nga Aharori, kua neke haere te hanga o nga taiepa o Hiruharama, a kua timata nga wahi pakaru te kapi, na nui atu to ratou riri.</p> 
 <p><a name="an_4:8">4:8</a> Na ka whakatupu ngatahi ratou katoa i te he, kia haere mai ki te whawhai ki Hiruharama, whakaware ai.</p> 
 <p><a name="an_4:9">4:9</a> Heoi inoi ana matou ki to matou Atua, whakaturia ana e matou he atiati mo ratou, i te ao, i te po, i te wehi hoki i a ratou.</p> 
 <p><a name="an_4:10">4:10</a> Na ka mea a Hura, Kua hemo te kaha o nga kaipikau, e nui ana hoki te paru; na e kore matou e kaha ki te hanga i te taiepa.</p> 
 <p><a name="an_4:11">4:11</a> I mea ano o matou hoariri, E kore ratou e mohio, e kore e kite, kia tae atu ra ano tatou ki waenganui i a ratou, ko reira tatou tukituki ai i a ratou, whakamutu ai hoki i te mahi.</p> 
 <p><a name="an_4:12">4:12</a> A, no te taenga mai o nga Hurai e noho ana i to ratou taha, tekau a ratou meatanga mai ki a matou i nga wahi katoa, Me hoki mai koutou ki a matou.</p> 
 <p><a name="an_4:13">4:13</a> Na reira i whakaturia ai e ahau ki nga wahi o raro, ki tua mai o te taiepa, ki nga wahi tuwhera ano hoki, whakaturia ana e ahau te iwi, tenei hapu, tenei hapu, o ratou, i a ratou ano a ratou hoari, a ratou tao, a ratou kopere.</p> 
 <p><a name="an_4:14">4:14</a> Na ka titiro ahau, ka whakatika ki runga, ka mea ki nga rangatira, ki nga tangata nunui, ki era atu ano o te iwi, Kaua e wehi ki a ratou. Kia mahara ki te Ariki, ki te mea nui e wehingia ana, ka whawhai kia ora ai o koutou tuakana, teina, a kout ou tama, a koutou tamahine, a koutou wahine, me o koutou whare.</p> 
 <p><a name="an_4:15">4:15</a> A, ka rongo o matou hoariri ka mohiotia tera e matou, a kua whakataka nei e te Atua o ratou whakaaro, na hoki ana matou katoa ki te taiepa ki tana mahi, ki tana mahi.</p> 
 <p><a name="an_4:16">4:16</a> ¶ No taua ra ano ko tetahi tanga o aku tangata hei mahi i te mahi, a ko tetahi tanga o ratou hei pupuri i nga tao, i nga whakangungu rakau, i nga kopere, i nga pukupuku; ko nga rangatira, i muri ratou i te whare katoa o Hura.</p> 
 <p><a name="an_4:17">4:17</a> Ko nga kaihanga i te taiepa, me nga kaiwaha i nga pikaunga, whakawaha ana ratou, a kotahi te ringa o tenei, o tenei, ki te mahi i te mahi, kotahi hei pupuri i te patu.</p> 
 <p><a name="an_4:18">4:18</a> Na, ko nga kaihanga, whitiki rawa tana hoari ki tona taha, ki tona taha: na hanga ana ratou: i toku taha ano hoki ko te kaiwhakatangi tetere.</p> 
 <p><a name="an_4:19">4:19</a> I mea ano ahau ki nga rangatira, ki nga tangata nunui, ki era atu ano o te iwi, He nui te mahi, he tatahi, kua tohatoha noa atu ano tatou ki te taiepa, matara noa tetahi i tetahi;</p> 
 <p><a name="an_4:20">4:20</a> Ko te wahi e rongo ai koutou i te tangi o te tetere, me huihui ki a matou ki reira: ma to tatou Atua ta tatou pakanga.</p> 
 <p><a name="an_4:21">4:21</a> Heoi mahia ana e matou te mahi; na ko tetahi tanga ki te pupuri tao, no te haukanga ake ano o te ata a puta noa nga whetu.</p> 
 <p><a name="an_4:22">4:22</a> I mea ano ahau ki te iwi i taua wa, Kia moe tenei tangata, tenei tangata, me tana pononga ano, ki roto ki Hiruharama, a ka ai ratou hei kaitiaki mo tatou i te po, hei mahi ano i te awatea.</p> 
 <p><a name="an_4:23">4:23</a> Heoi ko ahau, ko oku teina, ko aku pononga, me nga kaitiaki i whai mai nei i ahau, kihai i whakarerea atu o matou kakahu. Mau tonu te patu a tenei, a tenei, i te haerenga ki te wai.</p> 
 <p><a name="an_5:1">5:1</a> ¶ Katahi ka nui atu te karanga a te iwi, ratou ko a ratou wahine, he whakahe mo o ratou tuakana, teina, mo nga Hurai.</p> 
 <p><a name="an_5:2">5:2</a> I reira hoki etahi e mea ana, Ko matou, ko a matou tama, me a matou tamahine, he tokomaha; tatou ki te hoko witi, kia kai ai tatou, kia ora ai.</p> 
 <p><a name="an_5:3">5:3</a> I reira hoki etahi e ki ana, Kua waiho o matou whenua, a matou mara waina, o matou whare hei taunaha; tatou ki te hoko witi mo te matekai.</p> 
 <p><a name="an_5:4">5:4</a> Me etahi hoki e ki ana, Kua riro mai he moni tarewa i a matou hei takoha me te kingi; ko o matou whenua, ko a matou mara waina te tarewatanga.</p> 
 <p><a name="an_5:5">5:5</a> Na rite tonu o matou kikokiko ki nga kikokiko o o matou tuakana; rite tonu a matou tamariki ki a ratou tamariki: nana, e whakaponongatia ana e matou a matou tama me a matou tamahine, hei pononga, kua oti ano etahi o a matou tamahine te mea hei po nonga, kahore hoki a matou mea hei whakahoki mai; no te mea kei nga tangata ke o matou whenua, a matou mara waina.</p> 
 <p><a name="an_5:6">5:6</a> ¶ Na nui atu toku riri i toku rongonga i ta ratou karanga, i enei kupu.</p> 
 <p><a name="an_5:7">5:7</a> Katahi ka whakaaroaroa e toku ngakau i roto i ahau, a ka totohe ahau ki nga rangatira me nga tangata rarahi; i ki atu hoki ahau ki a ratou, E tangohia ana e koutou he moni whakatupu i tona teina, i tona teina. Na tu ana i ahau he hui nui hei whak ahe mo ratou.</p> 
 <p><a name="an_5:8">5:8</a> I mea ano ahau ki a ratou, Kua poto ta matou hei whakahoki mai i o tatou teina, i nga Hurai, kua oti nei te hoko ki nga tauiwi, a ka hokona atu ano ranei e koutou o koutou tuakana, teina? ka hokona ranei ratou ki a tatou? Katahi ka whakarongo kau ratou, kihai hoki i kitea he kupu ma ratou.</p> 
 <p><a name="an_5:9">5:9</a> I mea ano ahau, Ehara tena i te mea pai e mea na koutou; kaua ianei koutou e haere i runga i te wehi ki to tatou Atua? kaua ranei e whakaaro ki te tawai mai a o tatou hoariri, a nga tauiwi?</p> 
 <p><a name="an_5:10">5:10</a> Na, ko ahau, ko oku teina, me aku tangata, e tuku ana he moni, he witi ki a ratou mo te moni whakatupu. Tena ra, kia whakarerea atu e tatou tenei mahi tango i te moni whakatupu.</p> 
 <p><a name="an_5:11">5:11</a> Tena, whakahokia atu ki a ratou i tenei ra nei ano o ratou whenua, a ratou mara waina, mara oriwa, me o ratou whare me te wahi whakarau o te moni, o te witi, o te waina, o te hinu, e tangohia nei e koutou i a ratou.</p> 
 <p><a name="an_5:12">5:12</a> Katahi ratou ka ki mai, Me whakahoki atu e matou, e kore ano e tonoa e matou he mea i a ratou: ka rite ta matou e mea ai ki tau i ki mai na. Katahi ka karangatia e ahau nga tohunga, a ka meinga e ahau kia oati, mo tenei kupu kia mahia.</p> 
 <p><a name="an_5:13">5:13</a> I ruperupea ano e ahau te uma o toku, me taku ki ano, Ko te tangata e kore e whakamana i tenei kupu, kia penei ta Ihowa ruperupe i a ia i roto i tona whare, i tana mahi; kia rite ano ia ki tenei te ruperupe, te takoto kau. A ka ki mai te huihui katoa, Amine; ka whakamoemiti ano ratou ki a Ihowa. Na pera tonu te mahi a te iwi.</p> 
 <p><a name="an_5:14">5:14</a> ¶ No te ra ano i kiia ai ahau hei kawana mo ratou ki te whenua o Hura, no te rua tekau o nga tau, a tae noa ki te toru tekau ma rua o nga tau o Kingi Arataherehe, ara kotahi tekau ma rua tau, kahore ahau, oku teina ranei, i kai i te taro kawana.</p> 
 <p><a name="an_5:15">5:15</a> Otiia ko nga kawana o mua, ko era i mua i ahau, he taimaha ta ratou ki te iwi: i tangohia hoki e ratou he taro, he waina, i a ratou, me etahi hekere hiriwa e wha tekau; ae ra, i whakatupu rangatira ano a ratou tangata ki te iwi: kihai ia ahau i pera, i wehi hoki ki te Atua.</p> 
 <p><a name="an_5:16">5:16</a> I uaua tonu ano ahau ki te mahi i tenei taiepa, kihai hoki matou i hoko whenua mo matou; i huihuia atu ano hoki aku tangata katoa ki reira ki te mahi.</p> 
 <p><a name="an_5:17">5:17</a> Na, kotahi rau e rima tekau i taku tepu, no nga Hurai, no nga rangatira, haunga era atu i haere mai nei ki a matou i roto i nga iwi i tetahi taha o matou, i tetahi taha.</p> 
 <p><a name="an_5:18">5:18</a> Na, ko nga mea i taka maku i te ra kotahi, kotahi puru, e ono hipi, he mea pai; i taka ano etahi manu naku, a, kotahi i roto i nga ra kotahi tekau, ko nga tu waina katoa, tona nui; na ahakoa ko tenei katoa kihai ahau i mea ki te taro kawana, no te mea he taimaha rawa te hereherenga o tenei iwi.</p> 
 <p><a name="an_5:19">5:19</a> Kia mahara mai ki ahau, e toku Atua, mo te pai, kia rite ki aku mea katoa i mea ai ahau ki tenei iwi.</p> 
 <p><a name="an_6:1">6:1</a> ¶ A, no te rongonga o Hanaparata, o Topia, o Keheme Arapi, o era atu o o matou hoariri, kua hanga e ahau te taiepa, kahore hoki he wahi pakaru i mahue: kahore ano ia kia oti noa i ahau nga tatau te whakatu ki nga kuwaha:</p> 
 <p><a name="an_6:2">6:2</a> Na ka unga tangata mai a Hanaparata raua ko Keheme ki ahau, ka mea, Haere mai, tatou ka runanga ki tetahi o nga pa ririki i te mania i Ono. Otiia i whakaaro raua ki te mahi kino ki ahau.</p> 
 <p><a name="an_6:3">6:3</a> Na ka unga tangata ahau ki a raua hei ki atu, He nui te mahi e mahi nei ahau; e kore e ahei kia heke atu. Kia whakamutua hei aha te mahi? ka whakarerea nei hoki e ahau, ki te heke atu ahau ki a korua.</p> 
 <p><a name="an_6:4">6:4</a> Na e wha a raua tononga tangata mai ki ahau, ko taua tikanga ano; heoi whakahokia ana e ahau ko aua kupu ra ano.</p> 
 <p><a name="an_6:5">6:5</a> Katahi a Hanaparata ka unga mai i tana tangata ki ahau, ko te rima o nga ngarenga mai, ko taua tikanga ano, he pukapuka tuwhera i tona ringa.</p> 
 <p><a name="an_6:6">6:6</a> Ko te mea tenei tuhituhia ki reira, Kua paku te rongo ki nga tauiwi, e ki ana ano hoki a Kahamu, tenei koutou ko nga Hurai te mea nei kia whakakeke: koia i hanga ai e koe te taiepa; a e mea ana koe ko koe hei kingi mo ratou; ko ta nga korero hoki tenei.</p> 
 <p><a name="an_6:7">6:7</a> Kua whakaturia ano e koe etahi poropiti hei karanga mou ki Hiruharama, hei ki, Kua whai kingi a Hura. Na ka whakaaturia enei kupu ki te kingi. Heoi, haere mai, kia korerorero taua.</p> 
 <p><a name="an_6:8">6:8</a> Katahi ahau ka unga tangata ki a ia, hei ki atu, Ehara kau enei mea e korero nei koe; he mea tito noa hoki na tou ngakau ake.</p> 
 <p><a name="an_6:9">6:9</a> Ko ta ratou katoa hoki, he whakawehi i a matou; i mea ratou, Tera o ratou ringa e whakawarea ki te mahi, e kore ai e mahia. Tena, e te Atua, whakakahangia oku ringa.</p> 
 <p><a name="an_6:10">6:10</a> ¶ Katahi ahau ka haere ki te whare o Hemaia tama a Teraia tama a Mehetapeere, he mea tutaki hoki ia ki roto; a ka mea ia, Me runanga tatou ki te whare o te Atua, ki roto ki te temepara, me tutaki hoki e tatou nga tatau o te temepara; tera hoki rat ou e haere mai ki te patu i a koe; ina, ko a te po ratou haere mai ai ki te patu i a koe.</p> 
 <p><a name="an_6:11">6:11</a> Na ka mea ahau, Me oma ranei te tangata penei i ahau nei? ko wai te tangata o toku rite e haere ki roto ki te temepara kia ora ai? E kore ahau e haere ki roto.</p> 
 <p><a name="an_6:12">6:12</a> Na ka mahara ahau ehara ia i te mea unga mai na te Atua; heoi hei he moku tana kupu i poropiti ai: he mea utu hoki ia na Topia raua ko Hanaparata.</p> 
 <p><a name="an_6:13">6:13</a> I utua ai ia, kia wehi ai ahau, kia mahi pera a ka hara; kia whai mea ai ratou hei whakaingoa kino, hei tawai ma ratou ki ahau.</p> 
 <p><a name="an_6:14">6:14</a> Kia mahara, e toku Atua, ki a Topia raua ko Hanaparata, ki enei mahi a raua, ki a Noaria poropiti wahine, ki era atu ano o nga poropiti i mea nei ki te whakawehi i ahau.</p> 
 <p><a name="an_6:15">6:15</a> ¶ Heoi kua oti te taiepa i te rua tekau ma rima o nga ra o te marama o Eruru; e rima tekau ma rua nga ra.</p> 
 <p><a name="an_6:16">6:16</a> A, i te rongonga o o matou hoariri katoa, i taua mea, ka wehi nga tauiwi katoa i tetahi taha o matou, i tetahi taha, a ko te tino hokinga iho o o ratou whakaaro; i kite hoki ratou he mea mahi tenei mahi e to matou Atua.</p> 
 <p><a name="an_6:17">6:17</a> He tini ano nga pukapuka a nga rangatira o Hura i aua ra i tae ki a Topia, me a Topia hoki i tae ki a ratou.</p> 
 <p><a name="an_6:18">6:18</a> He tokomaha hoki o Hura i oati ki a ia, he hunaonga hoki ia na Hekania tama a Araha; i tango ano tana tama a Iehohanana i te tamahine a Mehurama tama a Perekia hei wahine.</p> 
 <p><a name="an_6:19">6:19</a> I korerotia ano e ratou ana mahi pai ki toku aroaro: i kawea ano e ratou aku kupu ki a ia. Heoi tukua mai ana e Topia etahi pukapuka hei whakawehi i ahau.</p> 
 <p><a name="an_7:1">7:1</a> ¶ Nawai a kua oti te taiepa te hanga, kua whakaturia nga tatau, kua whakaritea ano nga kaitiaki kuwaha, nga kaiwaiata, me nga Riwaiti.</p> 
 <p><a name="an_7:2">7:2</a> Na ka tukua e ahau nga tikanga mo Hiruharama ki toku teina, ki a Hanani raua ko Hanania rangatira o te whare rangatira: he tangata pono hoki ia, a nui atu i to te tokomaha tona wehi ki te Atua.</p> 
 <p><a name="an_7:3">7:3</a> I ki atu ahau ki a raua, Kaua e whakatuwheratia nga kuwaha o Hiruharama, kia mahana ra ano te ra; i a raua e tu ana, e tiaki ana, me tutaki e raua nga tatau, ka whakau hoki. Me whakatu ano he kaitiaki i roto i nga tangata o Hiruharama, ki tana wa hi e tiaki ai, ki te ritenga o tona whare, o tona whare.</p> 
 <p><a name="an_7:4">7:4</a> Na he wharahi, he nui te pa, he torutoru ia nga tangata o roto; kahore hoki nga whare kia hanga.</p> 
 <p><a name="an_7:5">7:5</a> ¶ Na ka homai e toku Atua ki roto ki toku ngakau kia huihuia nga rangatira, me nga tangata rarahi, me te iwi, kia whakapapa ai ratou. I kitea hoki e ahau te pukapuka whakapapa o te hunga i haere mai i te timatanga; i kitea ano kua tuhituhia ki roto,</p> 
 <p><a name="an_7:6">7:6</a> Ko nga tama enei o te kawanatanga i haere mai i te whakarau, no te hunga i whakahekea, no era i whakahekea atu e Nepukaneha kingi o Papurona, a hoki ana ki Hiruharama, ki Hura; ki tona pa, ki tona pa;</p> 
 <p><a name="an_7:7">7:7</a> I haere mai ratou ko Herupapera, ko Hehua, ko Nehemia, ko Ataria, ko Raamia, ko Nahamani, ko Mororekai, ko Pirihana, ko Mihiperete, ko Pikiwai, ko Nehumu, ko Paana. Ko te tokomaha tenei o nga tangata o te iwi o Iharaira:</p> 
 <p><a name="an_7:8">7:8</a> Ko nga tama a Paroho, e rua mano kotahi rau e whitu tekau ma rua.</p> 
 <p><a name="an_7:9">7:9</a> Ko nga tama a Hepatia, e toru rau e whitu tekau ma rua.</p> 
 <p><a name="an_7:10">7:10</a> Ko nga tama a Araha, e ono rau e rima tekau ma rua.</p> 
 <p><a name="an_7:11">7:11</a> Ko nga tama a Pahata Moapa, no nga tama a Henue raua ko Ioapa, e rua mano e waru rau kotahi tekau ma waru.</p> 
 <p><a name="an_7:12">7:12</a> Ko nga tama a Erama, kotahi mano e rua rau e rima tekau ma wha.</p> 
 <p><a name="an_7:13">7:13</a> Ko nga tama a Tatu, e waru rau e wha tekau ma rima.</p> 
 <p><a name="an_7:14">7:14</a> Ko nga tama a Takai, e whitu rau e ono tekau.</p> 
 <p><a name="an_7:15">7:15</a> Ko nga tama a Pinui, e ono rau e wha tekau ma waru.</p> 
 <p><a name="an_7:16">7:16</a> Ko nga tama a Pepai, e ono rau e rua tekau ma waru.</p> 
 <p><a name="an_7:17">7:17</a> Ko nga tama a Atakara, e rua mano e toru rau e rua tekau ma rua.</p> 
 <p><a name="an_7:18">7:18</a> Ko nga tama a Aronikama, e ono rau e ono tekau ma whitu.</p> 
 <p><a name="an_7:19">7:19</a> Ko nga tama a Pikiwai, e rua mano e ono tekau ma whitu.</p> 
 <p><a name="an_7:20">7:20</a> Ko nga tama a Arini, e ono rau e rima tekau ma rima.</p> 
 <p><a name="an_7:21">7:21</a> Ko nga tama a Atere, a Hetekia, e iwa tekau ma waru.</p> 
 <p><a name="an_7:22">7:22</a> Ko nga tama a Hahumu, e toru rau e rua tekau ma waru.</p> 
 <p><a name="an_7:23">7:23</a> Ko nga tama a Petai, e toru rau e rua tekau ma wha.</p> 
 <p><a name="an_7:24">7:24</a> Ko nga tama a Haripi, kotahi rau kotahi tekau ma rua.</p> 
 <p><a name="an_7:25">7:25</a> Ko nga tama a Kipeono, e iwa tekau ma rima.</p> 
 <p><a name="an_7:26">7:26</a> Ko nga tangata o Peterehema, o Netopa, kotahi rau e waru tekau ma waru.</p> 
 <p><a name="an_7:27">7:27</a> Ko nga tangata o Anatoto, kotahi rau e rua tekau ma waru.</p> 
 <p><a name="an_7:28">7:28</a> Ko nga tangata o Pete Atamawete, e wha tekau ma rua.</p> 
 <p><a name="an_7:29">7:29</a> Ko nga tangata o Kiriata Tearimi, o Kepira, o Peeroto, e whitu rau e wha tekau ma toru.</p> 
 <p><a name="an_7:30">7:30</a> Ko nga tangata o Rama, o Kapa, e ono rau e rua tekau me tahi.</p> 
 <p><a name="an_7:31">7:31</a> Ko nga tangata o Mikimaha, kotahi rau e rua tekau ma rua.</p> 
 <p><a name="an_7:32">7:32</a> Ko nga tangata o Peteere, o Hai, kotahi rau e rua tekau ma toru.</p> 
 <p><a name="an_7:33">7:33</a> Ko nga tangata o tera atu Nepo, e rima tekau ma rua.</p> 
 <p><a name="an_7:34">7:34</a> Ko nga tama a tera atu Erama, kotahi mano e rua rau e rima tekau ma wha.</p> 
 <p><a name="an_7:35">7:35</a> Ko nga tama a Harimi, e toru rau e rua tekau.</p> 
 <p><a name="an_7:36">7:36</a> Ko nga tama a Heriko, e toru rau e wha tekau ma rima.</p> 
 <p><a name="an_7:37">7:37</a> Ko nga tama a Roro, a Hariri, a Ono, e whitu rau e rua tekau ma tahi.</p> 
 <p><a name="an_7:38">7:38</a> Ko nga tama a Henaa, e toru mano e iwa rau e toru tekau.</p> 
 <p><a name="an_7:39">7:39</a> Ko nga tohunga: ko nga tama a Ieraia, no te whare o Hehua, e iwa rua e whitu tekau ma toru.</p> 
 <p><a name="an_7:40">7:40</a> Ko nga tama a Imere, kotahi mano e rima tekau ma rua.</p> 
 <p><a name="an_7:41">7:41</a> Ko nga tama a Pahuru, kotahi mano e rua rau e wha tekau ma whitu.</p> 
 <p><a name="an_7:42">7:42</a> Ko nga tama a Harimi, kotahi mano kotahi tekau ma whitu.</p> 
 <p><a name="an_7:43">7:43</a> Ko nga Riwaiti: ko nga tama a Henua, a Karamiere, no nga tama ano hoki a Horewa, e whitu tekau ma wha.</p> 
 <p><a name="an_7:44">7:44</a> Ko nga kaiwaiata: ko nga tama a Ahapa, kotahi rau e wha tekau ma waru.</p> 
 <p><a name="an_7:45">7:45</a> Ko nga kaitiaki kuwaha: ko nga tama a Harumu, ko nga tama a Atere, ko nga tama a Taramono, ko nga tama a Akupu, ko nga tama a Hatita, ko nga tama a Hopai, kotahi rau e toru tekau ma waru.</p> 
 <p><a name="an_7:46">7:46</a> Ko nga Netinimi: ko nga tama a Tiha, ko nga tama a Hahupa, ko nga tama a Tapaoto,</p> 
 <p><a name="an_7:47">7:47</a> Ko nga tama a Keroho, ko nga tama a Hia, ko nga tama a Parono,</p> 
 <p><a name="an_7:48">7:48</a> Ko nga tama a Repana, ko nga tama a Hakapa, ko nga tama a Haramai,</p> 
 <p><a name="an_7:49">7:49</a> Ko nga tama a Hanana, ko nga tama a Kirere, ko nga tama a Kahara,</p> 
 <p><a name="an_7:50">7:50</a> Ko nga tama a Reaia, ko nga tama a Retini, ko nga tama a Nekora,</p> 
 <p><a name="an_7:51">7:51</a> Ko nga tama a Katama, ko nga tama a Uha, ko nga tama a Pahea,</p> 
 <p><a name="an_7:52">7:52</a> Ko nga tama a Pehia, ko nga tama a Meunimi, ko nga tama a Nepihehimi,</p> 
 <p><a name="an_7:53">7:53</a> Ko nga tama a Pakapuku, ko nga tama a Hakupa, ko nga tama a Harahuru,</p> 
 <p><a name="an_7:54">7:54</a> Ko nga tama a Patariti, ko nga tama a Mehira, ko nga tama a Haraha,</p> 
 <p><a name="an_7:55">7:55</a> Ko nga tama a Parakoho, ko nga tama a Hihera, ko nga tama a Tamaha,</p> 
 <p><a name="an_7:56">7:56</a> Ko nga tama a Netia, ko nga tama a Hatipa.</p> 
 <p><a name="an_7:57">7:57</a> Ko nga tama a nga pononga a Horomona: ko nga tama a Hotai, ko nga tama a Hoperete, ko nga tama a Perira,</p> 
 <p><a name="an_7:58">7:58</a> Ko nga tama a Taara, ko nga tama a Tarakono, ko nga tama a Kirere,</p> 
 <p><a name="an_7:59">7:59</a> Ko nga tama a Hepatia, ko nga tama a Hatiri, ko nga tama a Pokerete o Tepaimi, ko nga tama a Amono.</p> 
 <p><a name="an_7:60">7:60</a> Ko nga Netinimi katoa, ratou ko nga tama a nga pononga a Horomona, e toru rau e iwa tekau ma rua.</p> 
 <p><a name="an_7:61">7:61</a> Ko enei i haere mai i Teremera, i Terehareha, i Kerupu, i Arono, i Imere: otiia kihai i taea e ratou te whakaatu te whare o o ratou papa, to ratou kawei, no Iharaira ranei ratou;</p> 
 <p><a name="an_7:62">7:62</a> Ara ko nga tama a Teraia, ko nga tama a Topia, ko nga tama a Nekora, e ono rau e wha tekau ma rua.</p> 
 <p><a name="an_7:63">7:63</a> O nga tohunga hoki: ko nga tama a Hapaia, ko nga tama a Koto, ko nga tama a Paratirai, i tango nei i tetahi o nga tamahine a Paratirai Kireari hei wahine mana, a ka huaina to ratou ingoa ki a ia.</p> 
 <p><a name="an_7:64">7:64</a> I rapua e enei te whakapapa o o ratou tupuna i roto i te hunga kua oti te whakapapa; heoi kihai i kitea: na reira i kiia ai ratou he poke, i mutu ake ai to ratou tohungatanga.</p> 
 <p><a name="an_7:65">7:65</a> Na ka mea te kawana ki a ratou, kia kaua ratou e kai i nga mea tapu rawa, kia ara ake ra ano tetahi tohunga, kei a ia nga Urimi me nga Tumime.</p> 
 <p><a name="an_7:66">7:66</a> Ko te whakaminenga katoa, ki te huihuia, e wha tekau ma rua mano, e toru rau e ono tekau,</p> 
 <p><a name="an_7:67">7:67</a> Haunga a ratou pononga tane, a ratou pononga wahine, e whitu mano o enei e toru rau e toru tekau ma whitu: i a ratou ano he kaiwaiata, he tane, he wahine, e rua rau e wha tekau ma rima.</p> 
 <p><a name="an_7:68">7:68</a> Ko o ratou hoiho, e whitu rau e toru tekau ma ono: ko o ratou muera, e rua rau e wha tekau ma rima.</p> 
 <p><a name="an_7:69">7:69</a> E wha rau e toru tekau ma rima nga kamera: ko nga kaihe, e ono mano e whitu rau e rua tekau.</p> 
 <p><a name="an_7:70">7:70</a> Na i homai ano e etahi o nga ariki o nga whare o nga matua he mea mo te mahi. Ta te kawana i homai ai ki roto ki nga taonga, kotahi mano tarami koura, e rima tekau peihana, e rima rau e toru tekau kakahu tohunga.</p> 
 <p><a name="an_7:71">7:71</a> I homai ano e etahi o nga ariki o nga whare o nga matua ki roto ki nga taonga mo te mahi e rua tekau mano tarami koura, e rua mano e rua rau pauna hiriwa.</p> 
 <p><a name="an_7:72">7:72</a> Na, ko nga mea i homai e te nuinga o te iwi, e rua tekau mano tarami koura, e rua mano pauna hiriwa, e ono tekau ma whitu kakahu tohunga.</p> 
 <p><a name="an_7:73">7:73</a> Heoi noho ana nga tohunga i o ratou pa, me nga Riwaiti ano, ratou ko nga kaitiaki kuwaha, ko nga kaiwaiata, ko etahi o te iwi, ko nga Netinimi, ko Iharaira katoa. A, i te takanga mai o te whitu o nga marama, e noho ana nga tama a Iharaira i o ra tou pa.</p> 
 <p><a name="an_8:1">8:1</a> ¶ Na ka huihui te iwi katoa, ano he tangata kotahi, ki te marae i te kuwaha wai, a ka mea ki a Etera karaipi kia mauria mai te pukapuka o te ture a Mohi, o tera i whakahaua e Ihowa ki a Iharaira.</p> 
 <p><a name="an_8:2">8:2</a> Na ka mauria mai e Etera tohunga te ture ki te aroaro o te whakaminenga, o te tane, o te wahine, o te hunga katoa e mohio ana ki te whakarongo, i te ra tuatahi o te whitu o nga marama.</p> 
 <p><a name="an_8:3">8:3</a> A ka korerotia e ia i te marae i te kuwaha wai, i te ata iho a taea noatia a waenganui o te ra, i te aroaro o nga tane, o nga wahine, o te hunga whai whakaaro; na tau tonu mai nga taringa o te iwi katoa ki te pukapuka o te ture.</p> 
 <p><a name="an_8:4">8:4</a> I tu ano a Etera karaipi i runga i te turanga rakau i hanga nei hei mea pera, me te tu ano a Matitia, a Hema, a Anaia, a Uria, a Hirikia, a Maaheia ki tona taha ki matau, a ki tona taha ki maui ko Peraia, ko Mihaera, ko Marakia, ko Hahumu, ko Hah aparana, ko Hakaraia, ko Mehurama.</p> 
 <p><a name="an_8:5">8:5</a> Na wherahia ana e Etera te pukapuka i te aroaro o te iwi katoa; i runga ake hoki ia i te iwi katoa; a i tana wherahanga, tu ana te iwi katoa.</p> 
 <p><a name="an_8:6">8:6</a> Na ka whakapai a Etera ki a Ihowa, ki te Atua nui; a ka whakahokia e te iwi katoa, Amine, Amine, me te ara ano o ratou ringa: na tuohu ana ratou, koropiko ana ki a Ihowa, me te ahu ano nga kanohi ki te whenua.</p> 
 <p><a name="an_8:7">8:7</a> Ko Hehua ano, ko Pani, ko Herepia, ko Iamini, ko Akupu, ko Hapetai, ko Horiia, ko Maaheia, ko Kerita, ko Ataria, ko Iotapara, ko Hanana, ko Peraia, me nga Riwaiti, kei te whakamarama i te iwi ki te ture: tu tonu hoki tera te iwi.</p> 
 <p><a name="an_8:8">8:8</a> A marama tonu ta ratou korero i te pukapuka o te ture, me te whakaatu ano i nga tikanga, me te whakamarama ano i a ratou i te korerotanga.</p> 
 <p><a name="an_8:9">8:9</a> ¶ Na ka mea a Nehemia, ko ia nei te kawana, a Etera tohunga, te karaipi, me nga Riwaiti i whakaako nei i te iwi, ki te iwi katoa, He ra tapu tenei na Ihowa, na to koutou Atua; kaua e tangi, kaua e pouri. I te tangi hoki te iwi katoa i to ratou rong onga i nga kupu o te ture.</p> 
 <p><a name="an_8:10">8:10</a> Katahi ia ka mea ki a ratou, Haere, kainga nga mea momona, inumia nga mea reka, hoatu ano etahi wahi kia kawea ma te hunga kahore nei i taka he mea ma ratou; he ra tapu hoki tenei na to tatou Ariki; kaua hoki e pouri; kei te koa hoki ki a Ihowa he kaha mo koutou.</p> 
 <p><a name="an_8:11">8:11</a> Heoi i whakamarie nga Riwaiti i te iwi katoa, i mea, Whakarongoa; he tapu hoki te ra nei, kaua hoki e pouri.</p> 
 <p><a name="an_8:12">8:12</a> Na haere ana te iwi katoa ki te kai, ki te inu, ki te hoatu i etahi wahi ma etahi, ki te whakanui i te hari, no ratou ka mohio ki nga kupu i whakapuakina nei ki a ratou.</p> 
 <p><a name="an_8:13">8:13</a> ¶ Na i te rua o nga ra ka huihui nga ariki o nga whare o nga matua o te iwi katoa, ratou ko nga tohunga, ko nga Riwaiti, ki a Etera karaipi, kia mohiotia ai nga kupu o te ture.</p> 
 <p><a name="an_8:14">8:14</a> Na ka kitea he mea i tuhituhia ki te ture i whakahaua e Ihowa, ara e Mohi, mo nga tama a Iharaira kia noho ki nga tihokahoka i te hakari i te whitu o nga marama;</p> 
 <p><a name="an_8:15">8:15</a> Kia karanga nui hoki, kia paku te reo ki o ratou pa katoa, ki Hiruharama hoki, kia mea, Haere ki te maunga, tikina he rau oriwa, he rau rakau hinu, he rau ramarama, he rau nikau, he rau rakau rau maha, hei hanga mo nga tihokahoka, kia rite ai ki te mea i tuhituhia.</p> 
 <p><a name="an_8:16">8:16</a> Heoi kua puta te iwi ki waho, kei te tiki, hanga ana e ratou he tihokahoka mo ratou ki te tuanui o te whare o tenei, o tenei, ki o ratou marae, ki nga marae ano o te whare o te Atua, ki te marae i te kuwaha wai, ki te marae i te kuwaha o Eparaim a.</p> 
 <p><a name="an_8:17">8:17</a> Na kua hanga he tihokahoka e te whakaminenga katoa o te hunga i hoki mai i te whakarau, a noho ana i raro i nga tihokahoka; kihai hoki nga tama a Iharaira i pera, o nga ra ano i a Hohua tama a Nunu a taea noatia taua ra. A nui atu te koa.</p> 
 <p><a name="an_8:18">8:18</a> I korerotia ano e ia te pukapuka o te ture a te Atua i tenei ra, i tenei ra, i te ra tuatahi a tae noa ki te ra whakamutunga. Na e whitu nga ra i mahi ai ratou i te hakari, a i te waru o nga ra, ko te huihuinga nui, ko te mea i whakaritea.</p> 
 <p><a name="an_9:1">9:1</a> ¶ I te rua tekau ma wha o nga ra o tenei marama ka huihui nga tama a Iharaira, nohopuku ana, he taratara ano nga kakahu, he oneone kei runga i a ratou.</p> 
 <p><a name="an_9:2">9:2</a> Na ka wehea nga uri o Iharaira i roto i nga tangata ke katoa: tu ana ratou, whakina ana e ratou o ratou hara, me nga kino o o ratou matua.</p> 
 <p><a name="an_9:3">9:3</a> Tu ana ratou i to ratou wahi; a i tetahi o nga wehenga e wha o te ra ka korerotia te pukapuka o te ture a Ihowa, a to ratou Atua; a i tetahi o nga wehenga e wha o te ra ka whaki, ka koropiko ki a Ihowa, ki to ratou Atua.</p> 
 <p><a name="an_9:4">9:4</a> ¶ Na ka tu ki runga ki te pikinga o nga Riwaiti, a Hehua, a Pani, a Karamiere, a Hepania, a Puni, a Herepia, a Pani, a Kenani; nui atu to ratou reo ki te karanga ki a Ihowa, ki to ratou Atua.</p> 
 <p><a name="an_9:5">9:5</a> Katahi ka mea nga Riwaiti, a Hehua, a Karamiere, a Pani, a Hahapania, a Herepia, a Horiia, a Hepania, a Petahia, Whakatika, whakapai ki a Ihowa, ki to koutou Atua a ake ake: kia whakapaingia ano tou ingoa kororia e whakanuia nei ki runga ake i ng a whakapai, i nga whakamoemiti katoa.</p> 
 <p><a name="an_9:6">9:6</a> Ko koe, ina, ko koe anake a Ihowa; nau i hanga te rangi, te rangi o nga rangi, me o reira tini mea, te whenua, me nga mea katoa i runga, nga moana, me nga mea katoa i roto, ko koe hoki te kaiwhakaora o aua mea katoa; e koropiko ana hoki te ope o te rangi ki a koe.</p> 
 <p><a name="an_9:7">9:7</a> Ko Ihowa koe, ko te Atua; nau i whiriwhiri a Aperama, a kawea mai ana e koe i Uru o nga Karari, huaina iho e koe tona ingoa ko Aperahama;</p> 
 <p><a name="an_9:8">9:8</a> I kitea hoki e koe he ngakau pono tona ki tou aroaro, na whakaritea ana e koe he kawenata ki a ia, he mea kia homai te whenua o nga Kanaani, o nga Hiti, o nga Amori, o nga Perihi, o nga Iepuhi, o nga Kirikahi, kia homai ki ona uri, Na kua mana ne i i a koe au kupu; he tika hoki koe.</p> 
 <p><a name="an_9:9">9:9</a> I kitea ano e koe te tukinotanga o o matou matua i Ihipa, i rongo ano ki ta ratou karanga i te Moana Whero:</p> 
 <p><a name="an_9:10">9:10</a> Na homai ana e koe he tohu, he merekara, ki a Parao, ki ana tangata katoa, ki te iwi katoa o tona whenua: i mohio hoki koe ki ta ratou whakakake ki a ratou. Na kua whai ingoa koe; koia ano tenei inaianei.</p> 
 <p><a name="an_9:11">9:11</a> I wahia ano e koe te moana ki to ratou aroaro, a whiti ana ratou i te wahi maroke, i waenganui o te moana. Tena ko nga kaiaru i a ratou, maka ana e koe ki nga rire, ano he kohatu ki roto ki nga wai kaha.</p> 
 <p><a name="an_9:12">9:12</a> A arahina ana ratou e koe ki te pou kapua i te awatea; ki te pou ahi i te po, hei whakamarama i to ratou ara e haere ai ratou.</p> 
 <p><a name="an_9:13">9:13</a> I heke iho ano koe ki Maunga Hinai, a korero ana ki a ratou i runga i te rangi; homai ana e koe ki a ratou he whakaritenga tika, he ture pono, he tikanga pai, he whakahau.</p> 
 <p><a name="an_9:14">9:14</a> Ko tou hapati tapu nau i whakaatu ki a ratou; me nga whakahau, me nga tikanga, me te ture, nau i whakahau ki a ratou, ara na tau pononga, na Mohi.</p> 
 <p><a name="an_9:15">9:15</a> I homai ano e koe he taro i te rangi mo to ratou matekai; i whakaputaina he wai i te kohatu mo to ratou matewai; i ki ano ki a ratou kia haere ki te tango i te whenua i oati ai koe ka hoatu ki a ratou.</p> 
 <p><a name="an_9:16">9:16</a> Otiia ka whakakake ratou ko o matou matua, ka whakapakeke i o ratou kaki, kihai hoki i rongo ki au whakahau,</p> 
 <p><a name="an_9:17">9:17</a> Kihai i whakaae kia rongo, kihai i mahara ki au merekara i mahia e koe i roto i a ratou; otiia kua pakeke o ratou kaki, whakakeke ana ratou, whakaritea ana e ratou he rangatira, kia hoki ai ratou ki ta ratou mahi pononga. Ko koe ia he Atua muru hara, he tohu tangata, he atawhai, he puhoi ki te riri, he nui te aroha, a kihai i whakarere i a ratou.</p> 
 <p><a name="an_9:18">9:18</a> Ae ra, i ta ratou hanganga ano i te kuao kau, i te mea whakarewa, i ta ratou kianga, Ko tou Atua tenei i kawea mai ai koe i Ihipa, a nui atu a ratou whakapataritaringa;</p> 
 <p><a name="an_9:19">9:19</a> Otiia, i te maha o au mahi aroha, kihai koe i whakarere i a ratou i te koraha; kihai ratou i mahue i te pou kapua i te awatea, hei arahi i a ratou i te ara, i te pou ahi i te po, hei whakamarama i a ratou, i te ara ano e haere ai ratou.</p> 
 <p><a name="an_9:20">9:20</a> I homai ano e koe tou wairua pai hei whakaako i a ratou, kihai hoki tau mana i kaiponuhia ki o ratou mangai: i homai ano e koe he wai ki a ratou mo to ratou matewai.</p> 
 <p><a name="an_9:21">9:21</a> Ae ra, e wha tekau nga tau i atawhaitia ai ratou e koe i te koraha, a kihai i hapa ki tetahi mea; kihai o ratou kakahu i tawhitotia, kihai ano o ratou waewae i pupuhi.</p> 
 <p><a name="an_9:22">9:22</a> I homai ano e koe nga kingitanga me nga iwi ki a ratou, a wehewehea ana ratou ki nga wahi mo ratou: heoi kua riro i a ratou te whenua o Hehepona, me te whenua o Oka kingi o Pahana.</p> 
 <p><a name="an_9:23">9:23</a> I whakanuia ano e koe a ratou tamariki kia rite ki nga whetu o te rangi, a kawea mai ana ratou ki te whenua i ki ai koe ki o ratou matua ka haere ratou ki reira tango ai.</p> 
 <p><a name="an_9:24">9:24</a> Heoi haere ana nga tamariki, riro ana te whenua i a ratou, a pehia ana e koe ki to ratou aroaro nga tangata whenua, nga Kanaani, homai ana e koe ki o ratou ringa, ratou, o ratou kingi, me nga iwi o te whenua, kia meatia ki a ratou ta ratou i pai ai.</p> 
 <p><a name="an_9:25">9:25</a> Na kua riro i a ratou nga pa kaha, me te oneone momona, kua whiwhi ano ki nga whare e ki tonu ana i nga mea papai katoa, ki nga poka wai kua oti te keri, ki nga mara waina, oriwa, ki nga rakau hei kai, tona tini; a kai ana ratou, ka makona, kua whai kiko, a koa ana ratou ki te nui o au mea pai.</p> 
 <p><a name="an_9:26">9:26</a> Otiia ka tutu ratou, a ka whakakeke ki a koe, maka ana e ratou tau ture ki muri ki o ratou tuara, patua iho e ratou au poropiti i whakaatu tikanga nei ki a ratou, kia tahuri ai ratou ki a koe; nui atu a ratou whakapataritaringa.</p> 
 <p><a name="an_9:27">9:27</a> Na reira i hoatu ai ratou e koe ki te ringa o o ratou hoariri, a whakatoia iho ratou e ratou; heoi i nga wa i mate ai ratou, ka karanga ratou ki a koe, ka whakarongo koe i te rangi, a, i te maha o au mahi aroha, homai ana e koe he kaiwhakaora ki a ratou, i ora ai ratou i te ringa o o ratou hoariri.</p> 
 <p><a name="an_9:28">9:28</a> Otiia ka whai tanga manawa, nei ratou, kei te mahi ano ratou i te kino ki tou aroaro: na whakarerea atu ana ratou e koe ki te ringa o o ratou hoariri, a ko era hei rangatira mo ratou. Na, ka hoki ratou, a ka karanga ki a koe, ka whakarongo koe i te rangi; he maha nga wa i whakaorangia ai ratou e koe, rite tonu ki au mahi aroha;</p> 
 <p><a name="an_9:29">9:29</a> I whakaatu tikanga ano koe ki a ratou, kia hoki ai ki tau ture; otiia whakakake ana ratou, kihai hoki i rongo ki au whakahau, na ka hara ki au whakaritenga, he mea hoki enei e ora ai te tangata, ki te mahia e ia; whakahokia ana e ratou te pokohi wi, whakapakeketia ana o ratou kaki, kihai hoki i rongo.</p> 
 <p><a name="an_9:30">9:30</a> He maha ano nga tau i kukume roa ai koe ki a ratou, i whakaatu tikanga ai ki a ratou, he mea na tou wairua i roto i au poropiti: heoi kihai i tahuri o ratou taringa: na hoatu ana ratou e koe ki te ringa o nga iwi o nga whenua.</p> 
 <p><a name="an_9:31">9:31</a> He nui ia no tou aroha, te whakapotoa rawatia ai ratou e koe, te whakarerea ai ratou; he Atua atawhai hoki koe, he Atua aroha.</p> 
 <p><a name="an_9:32">9:32</a> Na, tena, e to matou Atua, e te Atua nui, e te Atua kaha, e wehingia ana, e pupuri nei i te kawenata, i tae mahi tohu, kei iti ki tau titiro te he katoa i pa mai nei ki a matou, ki o matou kingi, ki o matou rangatira, ki o matou tohunga, ki o ma tou poropiti, ki o matou matua, ki tau iwi katoa, o nga ra o nga kingi o Ahiria a tae noa mai ki tenei ra.</p> 
 <p><a name="an_9:33">9:33</a> Otira tika tonu tau i nga mea katoa i takina mai nei ki a matou; he pono hoki tau mahi, ko ta matou ia he kino:</p> 
 <p><a name="an_9:34">9:34</a> Ko o matou kingi, ko o matou rangatira, ko o matou tohunga, ko o matou matua, kihai i mahia e ratou tau ture, kihai hoki i tahuri ki au whakahau, ki au whakaatauranga i whakaaturia e koe ki a ratou.</p> 
 <p><a name="an_9:35">9:35</a> Kihai ratou i mahi ki a koe i to ratou kingitanga, a i tau pai nui i homai e koe ki a ratou, me te whenua nui, whenua momona, i homai e koe ki to ratou aroaro, kihai ratou i tahuri i a ratou mahi kino.</p> 
 <p><a name="an_9:36">9:36</a> Nana, he pononga matou i tenei ra; na, ko te whenua i homai nei e koe ki o matou matua, kia kainga ona hua, ona pai, nana, he pononga matou i reira.</p> 
 <p><a name="an_9:37">9:37</a> Nui atu hoki ona hua ma nga kingi i meinga nei e koe hei kingi mo matou, no te mea i hara matou; kei ta ratou i pai ai te tikanga mo o matou tinana, mo a matou kararehe, a he nui atu te he i a matou nei.</p> 
 <p><a name="an_9:38">9:38</a> Ahakoa tenei katoa, ka whakarite matou i te kawenata pono, tuhituhi rawa; ka hiritia iho e o matou rangatira, e o matou Riwaiti, e o matou tohunga.</p> 
 <p><a name="an_10:1">10:1</a> ¶ Na, ko te hunga nana i hiri, ko te kawana, ko Nehemia tama a Hakaria, ko Terekia,</p> 
 <p><a name="an_10:2">10:2</a> Ko Heraia, ko Ataria, ko Heremaia,</p> 
 <p><a name="an_10:3">10:3</a> Ko Pahuru, ko Amaria, ko Marakia,</p> 
 <p><a name="an_10:4">10:4</a> Ko Hatuhu, ko Hepania, ko Maruku,</p> 
 <p><a name="an_10:5">10:5</a> Ko Harimi, ko Meremoto, ko Oparia,</p> 
 <p><a name="an_10:6">10:6</a> Ko Raniera, ko Kinetono, ko Paruku,</p> 
 <p><a name="an_10:7">10:7</a> Ko Mehurama, ko Apia, ko Miiamini,</p> 
 <p><a name="an_10:8">10:8</a> Ko Maatia, ko Pirikai, ko Hemaia: ko nga tohunga enei.</p> 
 <p><a name="an_10:9">10:9</a> Me nga Riwaiti; ko Hehua tama a Atania, ko Pinui, no nga tama a Henarara, ko Karamiere;</p> 
 <p><a name="an_10:10">10:10</a> Me o ratou teina; ko Hepania, ko Horiia, ko Kerita, ko Peraia, ko Hanana,</p> 
 <p><a name="an_10:11">10:11</a> Ko Mika, ko Rehopo, ko Hahapia,</p> 
 <p><a name="an_10:12">10:12</a> Ko Takuru, ko Herepia, ko Hepania,</p> 
 <p><a name="an_10:13">10:13</a> Ko Horiia, ko Pani, ko Peninu.</p> 
 <p><a name="an_10:14">10:14</a> Ko nga rangatira o te iwi; ko Paroho, ko Pahata Moapa, ko Erama, ko Tatu, ko Pani,</p> 
 <p><a name="an_10:15">10:15</a> Ko Puni, ko Atakara, ko Pepai,</p> 
 <p><a name="an_10:16">10:16</a> Ko Aronia, ko Pikiwai, ko Arini,</p> 
 <p><a name="an_10:17">10:17</a> Ko Atere, ko Hetekia, ko Aturu,</p> 
 <p><a name="an_10:18">10:18</a> Ko Horiia, ko Hahumu, ko Petai,</p> 
 <p><a name="an_10:19">10:19</a> Ko Haripi, ko Anatoto, ko Nepai,</p> 
 <p><a name="an_10:20">10:20</a> Ko Makapiaha, ko Mehurama, ko Hetiri,</p> 
 <p><a name="an_10:21">10:21</a> Ko Mehetapeere, ko Haroko, ko Tarua,</p> 
 <p><a name="an_10:22">10:22</a> Ko Peratia, ko Hanana, ko Anaia,</p> 
 <p><a name="an_10:23">10:23</a> Ko Hohea, ko Hanania, ko Hahupu,</p> 
 <p><a name="an_10:24">10:24</a> Ko Harohehe, ko Pireha, ko Hopeke,</p> 
 <p><a name="an_10:25">10:25</a> Ko Rehumu, ko Hahapana, ko Maaheia,</p> 
 <p><a name="an_10:26">10:26</a> Ko Ahia, ko Hanana, ko Anana,</p> 
 <p><a name="an_10:27">10:27</a> Ko Maruku, ko Harimi, ko Paana.</p> 
 <p><a name="an_10:28">10:28</a> Na, ko era atu o te iwi, ko nga tohunga, ko nga Riwaiti, ko nga kaitiaki kuwaha, ko nga kaiwaiata, ko nga Netinimi, me te hunga katoa i wehea i roto i nga iwi o nga whenua ki te ture a te Atua, ko a ratou wahine, ko a ratou tama, ko a ratou tama hine, ko te hunga katoa i mohio, i whai whakaaro;</p> 
 <p><a name="an_10:29">10:29</a> Piri tonu ratou ki o ratou tuakana, teina, ki o ratou rangatira, a uru ana ki te kanga, ki te oati, kia haere i runga i te ture a te Atua i homai nei e ia, ara e Mohi, e te pononga a te Atua, kia puritia hoki, kia mahia nga whakahau katoa a Ihow a, a to matou Ariki, ana whakaritenga, me ana tikanga;</p> 
 <p><a name="an_10:30">10:30</a> Kia kaua hoki e hoatu a matou tamahine ma nga iwi o te whenua, kia kaua e tangohia a ratou tamahine ma a matou tama:</p> 
 <p><a name="an_10:31">10:31</a> A, ki te kawea mai e nga iwi o te whenua etahi taonga, tetahi kai ranei i te ra hapati hei hoko, kia kaua e hokona ta ratou mea i te hapati, i te ra tapu ranei; a me whakarere noa iho te whitu o nga tau, kaua hoki e tohea te moni tarewa.</p> 
 <p><a name="an_10:32">10:32</a> ¶ I hanga ano e matou he tikanga ma matou kia hoatu e matou te toru o nga wahi o te hekere i te tau mo te mahi o te whare o to matou Atua;</p> 
 <p><a name="an_10:33">10:33</a> Mo te taro aroaro, mo te whakahere totokore tuturu, mo nga tahunga tinana tuturu o nga hapati, o nga kowhititanga marama, mo nga hakari tuturu, mo nga mea tapu, mo nga whakahere hara, hei whakamarie mo Iharaira; mo te mahi katoa ano o te whare o to matou Atua.</p> 
 <p><a name="an_10:34">10:34</a> I maka rota ano matou, nga tohunga, nga Riwaiti, te iwi, mo te whakahere rakau kia kawea ki te whare o to matou Atua i runga i nga whare o o matou matua, i nga wa i whakaritea o tenei tau, o tenei tau, hei tahu ki runga ki te aata a Ihowa, a to matou Atua, kia rite ai ki te mea i tuhituhia ki te ture;</p> 
 <p><a name="an_10:35">10:35</a> Mo nga matamua o to matou oneone, mo nga matamua ano o nga hua katoa o nga rakau katoa, kia kawea i tenei tau, i tenei tau, ki te whare o Ihowa;</p> 
 <p><a name="an_10:36">10:36</a> Mo nga matamua ano o a matou tama, o a matou kararehe, kia peratia me te mea i tuhituhia ki te ture, mo nga matamua ano o a matou kau, o a matou hipi, kia kawea ki te whare o to matou Atua, ki nga tohunga e minita nei i te whare o to matou Atua:</p> 
 <p><a name="an_10:37">10:37</a> Kia kawea ano e matou nga matamua o a matou paraoa pokepoke, me a matou whakahere hapahapai, me nga hua o nga rakau katoa, o te waina, o te hinu, ki nga tohunga, ki nga ruma o te whare o to matou Atua; me nga whakatekau o nga hua o to matou oneo ne ki nga Riwaiti, e riro ana hoki i a ratou, i nga Riwaiti nga whakatekau i nga pa katoa e ngaki ai matou.</p> 
 <p><a name="an_10:38">10:38</a> Na ko te tohunga, ko te tama a Arona, hei hoa mo nga Riwaiti, ina tango nga Riwaiti i nga whakataekau; a me mau e nga Riwaiti nga whakatekau o nga whakatekau ki te whare o to matou Atua, ki nga ruma, ki te whare taonga.</p> 
 <p><a name="an_10:39">10:39</a> Me mau hoki e nga tama a Iharaira, e nga tama a Riwai, nga whakahere hapahapai, ara te witi, te waina, te hinu, ki nga ruma; kei reira hoki nga oko o te wahi tapu, me nga tohunga hei minita, me nga kaitiaki kuwaha, me nga kaiwaiata; e kore hoki e whakarerea e matou te whare o to matou Atua.</p> 
 <p><a name="an_11:1">11:1</a> ¶ Na i noho nga rangatira o te iwi ki Hiruharama: a i maka rota te nuinga atu o te iwi mo te tangata takikotahi i te tekau kia kawea ki Hiruharama, ki te pa tapu, noho ai, a ko te tokoiwa ki era atu pa.</p> 
 <p><a name="an_11:2">11:2</a> A he moa manaaki na te iwi nga tangata katoa i hihiko noa ake ki te noho ki Hiruharama.</p> 
 <p><a name="an_11:3">11:3</a> Na ko nga ariki enei o te kawanatanga i noho ki Hiruharama: i nga pa ia o Hura i noho ratou i tona wahi, i tona wahi, i o ratou pa, ara a Iharaira, nga tohunga, nga Riwaiti, nga Netinimi, ratou ko nga tama a nga pononga a Horomona.</p> 
 <p><a name="an_11:4">11:4</a> Na i noho ki Hiruharama etahi o nga tama a Hura, o nga tama ano a Pineamine. No nga tama a Hura; ko Ataia tama a Utia, tama a Hakaraia, tama a Amaria, tama a Hepatia, tama a Maharareere, no nga tamariki a Perete;</p> 
 <p><a name="an_11:5">11:5</a> Ko Maaheia tama a Paruku, tama a Korohote, tama a Hataia, tama a Araia, tama a Toiaripi, tama a Hakaraia, tama a te Hironi.</p> 
 <p><a name="an_11:6">11:6</a> Ko nga tama katoa a Perete i noho ki Hiruharama e wha rau e ono tekau ma waru, he hunga maia.</p> 
 <p><a name="an_11:7">11:7</a> Na ko nga tama enei a Pineamine; ko Haru tama a Mehurama, tama a Toere, tama a Peraia, tama a Koraia, tama a Maaheia, tama a Itiere, tama a Ihaia.</p> 
 <p><a name="an_11:8">11:8</a> Na i muri i a ia, ko Kapai, ko Harai, e iwa rau e rua tekau ma waru.</p> 
 <p><a name="an_11:9">11:9</a> Na ko Hoera tama a Tikiri to ratou kaitirotiro; ko Hura hoki tama a Henua te tuarua o nga rangatira o te pa.</p> 
 <p><a name="an_11:10">11:10</a> O nga tohunga: ko Ieraia tama a Toiaripi, ko Iakini;</p> 
 <p><a name="an_11:11">11:11</a> Ko Heraia tama a Hirikia, tama a Mehurama, tama a Haroko, tama a Mereioto, tama a Ahitupu, te rangatira mo te whare o te Atua,</p> 
 <p><a name="an_11:12">11:12</a> Me o ratou teina i mahi nei i te mahi o te whare, e waru rau e rua tekau ma rua: me Araia ano tama a Ierohama, tama a Peraria, tama a Amati, tama a Hakaraia, tama a Pahuru, tama a Marakia,</p> 
 <p><a name="an_11:13">11:13</a> Me ona teina, me nga ariki o nga whare o nga matua; e rua rau e wha tekau ma rua: ko Amahai tama a Atareere, tama a Ahatai, tama a Mehiremoto, tama a Imere,</p> 
 <p><a name="an_11:14">11:14</a> Me o ratou teina, he marohirohi, he maia, kotahi rau e rua tekau ma waru: a ko to ratou kaitirotiro, ko Tapariere tama a Haketorimi.</p> 
 <p><a name="an_11:15">11:15</a> O nga Riwaiti ano: ko Hemaia tama a Huhupu, tama a Atarikama, tama a Hahapia, tama a Puni;</p> 
 <p><a name="an_11:16">11:16</a> Ko Hapetai, ko Itopara, no nga ariki o nga Riwaiti, nga kaitirotiro o te mahi i waho o te whare o te Atua,</p> 
 <p><a name="an_11:17">11:17</a> Ko Matania tama a Mika, tama a Tapari, tama a Ahapa, te tino tangata hei timata i te whakamoemiti i te mea e karakia ana: ko Pakapukia ano hoki ko te tuarua i roto i ona teina; ko Apara tama a Hamua, tama a Karara, tama a Ierutunu.</p> 
 <p><a name="an_11:18">11:18</a> Ko nga Riwaiti katoa i te pa tapu, e rua rau e waru tekau ma wha.</p> 
 <p><a name="an_11:19">11:19</a> Ko nga kaitiaki kuwaha hoki, ko Akupu, ko Taramono, me o ratou teina i tiakina ai nga kuwaha, kotahi rau e whitu tekau ma rua.</p> 
 <p><a name="an_11:20">11:20</a> ¶ Na, ko era atu o Iharaira, o nga tohunga, o nga Riwaiti, kei nga pa katoa ratou o Hura, kei tona wahi, kei tona wahi.</p> 
 <p><a name="an_11:21">11:21</a> I noho ia nga Netinimi ki Opere: ko Tiha hoki raua ko Kihipa nga kaitirotiro o nga Netinimi.</p> 
 <p><a name="an_11:22">11:22</a> Ko te kaitirotiro hoki o nga Riwaiti i Hiruharama, ko Uti tama a Pani, tama a Hahapia, tama a Matania, tama a Mika, o nga tama a Ahapa nga kaiwaiata, mo te mahi i te whare o te Atua.</p> 
 <p><a name="an_11:23">11:23</a> Na te kingi hoki te tikanga mo ratou, kia tuturu te wahi ma nga kaiwaiata, he mea tatau a rangi tonu.</p> 
 <p><a name="an_11:24">11:24</a> Na ko Petahia tama a Mehetapeere, no nga tama a Tera, tama a Hura, i to te kingi taha ia i nga mea katoa a te iwi.</p> 
 <p><a name="an_11:25">11:25</a> Na, ko nga kainga me o ratou mara, i noho etahi o nga tama a Hura ki Kiriata Arapa, ki ona pa ririki, ki Ripono, ki ona pa ririki, ki Tekapateere, ki ona kainga koraha,</p> 
 <p><a name="an_11:26">11:26</a> Ki Hehua, ki Morara, ki Peteparete,</p> 
 <p><a name="an_11:27">11:27</a> Ki Hatarahuara, ki Peerehepa, ki ona pa ririki,</p> 
 <p><a name="an_11:28">11:28</a> Ki Tikiraka, ki Mekona, ki ona pa ririki,</p> 
 <p><a name="an_11:29">11:29</a> Ki Enerimono, ki Toraha, ki Iaramuta;</p> 
 <p><a name="an_11:30">11:30</a> Ko Tanoa, ko Aturama me o raua kainga, ko Rakihi, me o reira mara, ko Ateka, me ona pa ririki. Na, ko to ratou nohoanga, kei Peerehepa, a tae noa ki te raorao o Hinomo.</p> 
 <p><a name="an_11:31">11:31</a> Ko nga tama hoki a Pineamine, ko era i Kepa, i noho ratou ki Mikimaha, ki Aiia, ki Peteere, ki o ratou pa ririki;</p> 
 <p><a name="an_11:32">11:32</a> Ki Anatoto, ki Nopo, ki Anania,</p> 
 <p><a name="an_11:33">11:33</a> Ki Hatoro, ki Rama, ki Kitaima,</p> 
 <p><a name="an_11:34">11:34</a> Ki Hariri, ki Tepoimi, ki Neparata,</p> 
 <p><a name="an_11:35">11:35</a> Ki Roro, ki Ono, ki te raorao o nga tohunga mahi.</p> 
 <p><a name="an_11:36">11:36</a> Na kei a Hura, kei a Pineamine, etahi tanga o nga Riwaiti.</p> 
 <p><a name="an_12:1">12:1</a> ¶ Na ko nga tohunga enei, me nga Riwaiti, i haere tahi i a Herupapera tama a Haratiera raua ko Hehua: ara ko Heraia, ko Heremaia, ko Etera,</p> 
 <p><a name="an_12:2">12:2</a> Ko Amaria, ko Maruku, ko Hatuhu,</p> 
 <p><a name="an_12:3">12:3</a> Ko Hekania, ko Rehumu, ko Meremoto,</p> 
 <p><a name="an_12:4">12:4</a> Ko Iro, ko Kinetoto, ko Apia,</p> 
 <p><a name="an_12:5">12:5</a> Ko Miamini, ko Maaria, ko Pirika,</p> 
 <p><a name="an_12:6">12:6</a> Ko hemaia, ko Toiaripi, ko Ieraia,</p> 
 <p><a name="an_12:7">12:7</a> Ko Haru, ko Amoko, ko Hirikia, ko Ieraia. Ko nga ariki enei o nga tohunga, o o ratou teina hoki, i nga ra o Hehua.</p> 
 <p><a name="an_12:8">12:8</a> Na, ko nga Riwaiti; ko Hehua, ko Pinui, ko Karamiere, ko Herepia, ko Hura, ko Matania, kei a ia nei te tikanga mo te whakawhetai, kei a ia, ratou ko ona teina.</p> 
 <p><a name="an_12:9">12:9</a> Na ko Pakapukia raua ko Uni, o ratou teina, kei to ratou aroaro i nga tiakanga.</p> 
 <p><a name="an_12:10">12:10</a> Na ka whanau ake ta Hehua; ko Ioiakimi; whanau ake ta Ioiakimi, ko Eriahipi; whanau ake ta Eriahipi, ko Ioiara.</p> 
 <p><a name="an_12:11">12:11</a> Whanau ake ta Ioiara, ko Honatana; whanau ake ta Honatana, ko Tarua;</p> 
 <p><a name="an_12:12">12:12</a> Na, i nga ra o Ioiakimi, tera nga tohunga, ko nga ariki o nga whare o nga matua; ta Heraia, ko Meraia; ta Heremaia, ko Hanania;</p> 
 <p><a name="an_12:13">12:13</a> Ta Etera, ko Mehurama; ta Amaria, ko Iehohanana;</p> 
 <p><a name="an_12:14">12:14</a> Ta Meriku, ko Honatana; ta Hepania, ko Hohepa;</p> 
 <p><a name="an_12:15">12:15</a> Ta Harimi, ko Arana, ta Meraioto, ko Herekai;</p> 
 <p><a name="an_12:16">12:16</a> Ta Iro, ko Hakaraia; ta Kinetono, ko Mehurama;</p> 
 <p><a name="an_12:17">12:17</a> Ta Apia, ko Tikiri; ta Miniamini, ta Moaria, ko Piritai;</p> 
 <p><a name="an_12:18">12:18</a> Ta Pirika, ko Hamua; ta Hemaia, ko Honatana;</p> 
 <p><a name="an_12:19">12:19</a> Ta Toiaripi, ko Matenai; ta Ieraia, ko Uti;</p> 
 <p><a name="an_12:20">12:20</a> Ta Harai, ko Karai; ta Amoko, ko Epere;</p> 
 <p><a name="an_12:21">12:21</a> Ta Hirikia, ko Hahapia; ta Ieraia, ko Netaneere.</p> 
 <p><a name="an_12:22">12:22</a> Ko nga Riwaiti i nga ra i a Eriahipi, i a Ioiara, i a Iohanana, i a Tarua, he mea tuhituhi hei ariki mo nga whare o nga matua: me nga tohunga ano i te wa e kingi ana a Tariuha o Pahia.</p> 
 <p><a name="an_12:23">12:23</a> Ko nga tama a Riwai, ko nga ariki o nga whare o nga matua, he mea tuhituhi ki te pukapuka o nga ra, a tae noa ki nga ra o Iohanana tama a Eriahipi.</p> 
 <p><a name="an_12:24">12:24</a> A ko nga ariki o nga Riwaiti; ko Hahapia, ko Herepia, ko Hehua tama a Karamiere, me o ratou teina ano i te ritenga mai o ratou, hei whakamoemiti, hei whakawhetai; ko te mea hoki ia i whakahaua e ta te Atua tangata, e Rawiri, tenei tiakanga i te ritenga mai o tenei tiakanga.</p> 
 <p><a name="an_12:25">12:25</a> Ko Matania, ko Pakapukia, ko Oparia, ko Mehurama, ko Taramono, ko Akupu nga kaitiaki kuwaha, hei tiaki i nga whare taonga i nga kuwaha.</p> 
 <p><a name="an_12:26">12:26</a> No nga ra enei i a Ioiakimi tama a Hehua tama a Iohereke, no nga ra ano hoki i a Nehemia kawana, i a Etera tohunga, i te karaipi ra.</p> 
 <p><a name="an_12:27">12:27</a> ¶ Na, i te tainga o te kawa o te taiepa o Hiruharama, i rapua nga Riwaiti i o ratou wahi katoa, i meatia kia kawea ki Hiruharama, kia taia hoki te kawa i runga i te koa, i te whakawhetai, i te waiata, i te himipora, i te hatere, i te hapa.</p> 
 <p><a name="an_12:28">12:28</a> I huihui mai ano nga tama a nga kaiwaiata i te mania i nga taha katoa o Hiruharama, i nga kainga ano hoki o nga Netopati;</p> 
 <p><a name="an_12:29">12:29</a> I Petekirikara ano, i nga mara hoki o Kepa, o Atamawete; i hanga hoki e nga kaiwaiata he kainga mo ratou ki nga taha katoa o Hiruharama.</p> 
 <p><a name="an_12:30">12:30</a> Na kei te pure nga tohunga ratou ko nga Riwaiti i a ratou; kei te pure hoki i te iwi, i nga kuwaha, i te taiepa.</p> 
 <p><a name="an_12:31">12:31</a> Katahi ka kawea e ahau nga rangatira o Hura ki runga ki te taiepa, a whakaritea ana e ahau kia rua nga ropu nui hei whakawhetai, kotahi hei haere ki matau i runga i te taiepa whaka te keti paranga paru:</p> 
 <p><a name="an_12:32">12:32</a> A i muri i a ratou ka haere ko Hohaia me tetahi tanga o nga rangatira o Hura,</p> 
 <p><a name="an_12:33">12:33</a> A Ataria, a Etera, a Mehurama,</p> 
 <p><a name="an_12:34">12:34</a> A Hura, a Pineamine, a Hemaia, a Heremaia,</p> 
 <p><a name="an_12:35">12:35</a> Me etahi o nga tama a nga tohunga e mau tetere ana; me Hakaraia tama a Honatana, tama a Hemaia, tama a Matania, tama a Mikaia, tama a Takuru, tama a Ahapa:</p> 
 <p><a name="an_12:36">12:36</a> Me ona teina, ara a Hemaia, a Atareere, a Mirarai, a Kirarai, a Maai, a Netaneere, a Hura, a Hanani, e mau ana i nga mea whakatangi a ta te Atua tangata, a Rawiri: a ko Etera karaipi kei to ratou aroaro.</p> 
 <p><a name="an_12:37">12:37</a> Na i te keti o te puna wai, i te ritenga mai ano o ratou, ka haere atu ratou i nga kaupae o te pa o Rawiri, i te pinakitanga o te taiepa i runga i te whare o Rawiri, tae noa ki te keti wai ki te rawhiti.</p> 
 <p><a name="an_12:38">12:38</a> Na, ko tera atu ropu o nga kaiwhakawhetai i haere ki te whakatutaki i a ratou, me ahau i muri i a ratou, me tetahi tanga o te iwi i runga i te taiepa, i runga o te taumaihi oumu tae noa ki te taiepa whanui:</p> 
 <p><a name="an_12:39">12:39</a> I runga hoki i te keti o Eparaima, i te keti tawhito, i te keti ika, i te taumaihi o Hananeere, i te taumaihi ano o Meaha tae noa ki te keti hipi: a tu tonu ratou ki te keti i te whare herehere.</p> 
 <p><a name="an_12:40">12:40</a> Na tu ana nga ropu e rua o nga kaiwhakawhetai ki te whare o te Atua, matou tahi ko tetahi tanga o nga rangatira,</p> 
 <p><a name="an_12:41">12:41</a> Ko nga tohunga; ko Eriakimi, ko Maaheia, ko Miniamini, ko Mikaia, ko Erioenai, ko Hakaraia, ko Hanania, e mau tetere ana;</p> 
 <p><a name="an_12:42">12:42</a> Ko Maaheia, ko Hemaia, ko Ereatara, ko Uti, ko Iehohanana, ko Marakia, ko Erama, ko Etere. Na nui atu te waiata a nga kaiwaiata ratou ko Itirahia, ko te kaitohutohu.</p> 
 <p><a name="an_12:43">12:43</a> He nui ano nga patunga tapu i patua e ratou i taua rangi, a koa ana ratou: he nui hoki te koa i meinga ai ratou e te Atua kia koa. I koa hoki nga wahine me nga tamariki, no ka rangona mai te koa o Hiruharama i tawhiti.</p> 
 <p><a name="an_12:44">12:44</a> ¶ I whakaritea ano i taua wa etahi kaitirotiro i nga ruma mo nga taonga, mo nga whakahere hapahapai, mo nga hua matamua, mo nga whakatekau; ma ratou e kohikohi ki reira i nga mara o nga pa, nga wahi i whakaritea e te ture ma nga tohunga ratou ko n ga Riwaiti: i koa hoki a Hura ki nga tohunga, ki nga Riwaiti, ki nga mea e minita ana.</p> 
 <p><a name="an_12:45">12:45</a> Na kei te tiaki ratou i nga mea o to ratou Atua, kei te tiaki hoki i te purenga, a i pera ano nga kaiwaiata, me nga kaitiaki kuwaha; rite tonu ki te whakahau a Rawiri raua ko tana tama, ko Horomona.</p> 
 <p><a name="an_12:46">12:46</a> No nga ra hoki o Rawiri raua ko Ahapa, nonamata iho, tera ano te rangatira mo nga kaiwaiata, me nga waiata whakamoemiti, me nga whakawhetai ki te Atua.</p> 
 <p><a name="an_12:47">12:47</a> I nga ra hoki i a Herupapera, i nga ra ano i a Nehemia, i homai e Iharaira katoa nga wahi ma nga kaiwaiata, ma nga kaitiaki kuwaha, te wahi mo tenei ra, mo tenei ra: i whakatapua ano e ratou nga mea tapu ma nga Riwaiti; a ko nga Riwaiti hei whak atapu ma nga tama a Arona.</p> 
 <p><a name="an_13:1">13:1</a> ¶ I taua ra i korerotia i te pukapuka a Mohi, me te whakarongo ano te iwi, a ka kitea te mea i tuhituhia ki reira kia kaua te Amoni me te Moapi e tapoko ki te whakaminenga a te Atua a ake ake;</p> 
 <p><a name="an_13:2">13:2</a> No te mea kihai i maua mai e ratou he taro, he wai, hei tukunga mai mo nga tama a Iharaira: engari, utua ana e ratou a Paraama hei hoariri mo ratou, hei kanga mo ratou: heoi whakaputaina ketia ake e to tatou Atua te kanga hei manaaki.</p> 
 <p><a name="an_13:3">13:3</a> Na, i to ratou rongonga i te ture, ka wehea atu e ratou nga whakauru katoa i roto i a Iharaira.</p> 
 <p><a name="an_13:4">13:4</a> Na, i mua ake o tenei ko Eriahipi, tohunga, kaitiaki i nga ruma o te whare o to tatou Atua, he whanaunga no Topia.</p> 
 <p><a name="an_13:5">13:5</a> Whakapaia ana e tenei he ruma nui mona, ko te wahi i whakatakotoria nei i mua nga whakahere totokore, te parakihe, nga oko, me te whakatekau o te witi, o te waina hou, o te hinu, ko te mea i kiia iho ma nga Riwaiti, ratou ko nga kaiwaiata, ko nga kaitiaki tatau, me nga whakahere hapahapai ma nga tohunga.</p> 
 <p><a name="an_13:6">13:6</a> Otiia i tenei wa katoa kahore ahau i Hiruharama; no te toru tekau ma rua nei hoki o nga tau o Arataherehe kingi o Papurona i tae ai ahau ki te kingi, a maha noa nga ra, ka inoitia e ahau i te kingi:</p> 
 <p><a name="an_13:7">13:7</a> Na ka tae mai ahau ki Hiruharama, a ka mohio ki ta Eriahipi mahi kino, ki tana mo Topia, i a ia i whakapai i tetahi ruma mona i nga marae o te whare o te Atua;</p> 
 <p><a name="an_13:8">13:8</a> Na kino rawa ki ahau; akiritia atu ana e ahau nga mea katoa o te whare o Topia i roto i taua ruma.</p> 
 <p><a name="an_13:9">13:9</a> Katahi ahau ka korero; a tahia ana e ratou nga ruma. Na whakahokia ana e ahau ki reira nga oko o te whare o te Atua, nga whakahere totokore me te parakihe.</p> 
 <p><a name="an_13:10">13:10</a> ¶ I kite ano ahau kihai nga wahi ma nga Riwaiti i hoatu, na oma ana ratou ki tana mara, ki tana mara, nga Riwaiti, nga kaiwaiata i mahia ai te mahi.</p> 
 <p><a name="an_13:11">13:11</a> Katahi ka whawhaitia e ahau nga rangatira; i mea ahau, He aha i whakarerea ai te whare o te Atua? Na huihuia ana ratou e ahau, whakaturia ana ki to ratou turanga.</p> 
 <p><a name="an_13:12">13:12</a> Katahi ka kawea mai e Hura katoa nga whakatekau o te witi, o te waina hou o te hinu, ki nga whare taonga.</p> 
 <p><a name="an_13:13">13:13</a> Na ka whakaritea e ahau he kaitiaki mo nga taonga, ko Heremia tohunga, ko Haroko karaipi, a o nga Riwaiti ko Peraia; i to ratou taha ko Hanana tama a Takuru tama a Matania: i kiia hoki ratou he hunga pono; a ko ta ratou, he tuwha ma o ratou tuak ana, teina.</p> 
 <p><a name="an_13:14">13:14</a> Kia mahara, e toku Atua, ki tenei mea aku, kaua hoki e horoia atu tenei tikanga pai aku i puta nei ki te whare o toku Atua, ki nga ritenga mahi ano mo reira.</p> 
 <p><a name="an_13:15">13:15</a> ¶ I aua ra ka kitea e ahau etahi i roto i a Hura e takahi ana i nga takahanga waina i te hapati, e kawe ana mai i nga paihere witi, e whakawaha ana i nga kaihe; me te waina ano, me nga karepe, me nga piki, me nga pikaunga katoa, e kawea mai ana e ratou ki Hiruharama i te ra o te hapati. Na whakaaturia ana e ahau to ratou he i te ra i hoko ai ratou i te kai.</p> 
 <p><a name="an_13:16">13:16</a> I reira ano e noho ana etahi tangata o Taira, he ika te kawenga, me nga mea hoko katoa, a hokona ana e ratou i te hapati ki nga tama a Hura, i roto ano i Hiruharama.</p> 
 <p><a name="an_13:17">13:17</a> Katahi ka whawhaitia e ahau nga rangatira o Hura. I mea ahau ki a ratou, He aha tenei mea kino e mea nei koutou, i a koutou ka whakapoke nei i te ra hapati?</p> 
 <p><a name="an_13:18">13:18</a> Kahore ianei o koutou matua i penei, a kawea mai ana e to tatou Atua tenei kino katoa ki runga ki a tatou, ki runga ano i tenei pa? Na ko koutou hei whakaneke ake i te riri mo Iharaira, i te mea ka whakapokea nei te hapati.</p> 
 <p><a name="an_13:19">13:19</a> Na pouriuri kau nga kuwaha o Hiruharama i mua ake o te hapati, ka mea ahau, kia tutakina nga keti. I mea ano ahau kia kaua e whakatuwheratia, kia taka ra ano te hapati: i whakaturia ano e ahau etahi o aku: tangata ki nga kuwaha, kei kawea mai ki roto he pikaunga i te ra o te hapati.</p> 
 <p><a name="an_13:20">13:20</a> Heoi kotahi, e rua nga moenga i waho o Hiruharama, o nga tangata i nga taonga, o nga kaihoko i nga tini mea.</p> 
 <p><a name="an_13:21">13:21</a> Katahi ahau ka whakaatu i to ratou he, a ka mea ki a ratou, He aha koutou i moe ai i te aronga o te taiepa? Ki te pena ano koutou, ka totoro atu toku ringa ki a koutou. No taua ra ano i kore ai to ratou haere mai i te hapati.</p> 
 <p><a name="an_13:22">13:22</a> I ki atu ano ahau ki nga Riwaiti kia purea ratou, kia haere hoki ki te tiaki i nga kuwaha hei whakatapu mo te ra hapati. Maharatia ano tenei aku e toku Atua; tohungia hoki ahau, kia rite ki te nui o tou atawhai.</p> 
 <p><a name="an_13:23">13:23</a> ¶ I aua ra ano ka kite ahau i nga Hurai kei a ratou e noho ana etahi wahine o Aharoro, o Amona, o Moapa.</p> 
 <p><a name="an_13:24">13:24</a> Ko a ratou tama hoki, ko tetahi wahi o te reo no Aharoro, kihai ratou i mohio ki to nga Hurai reo; heoi i rite ki te reo o tetahi iwi, o tetahi iwi.</p> 
 <p><a name="an_13:25">13:25</a> Na, whawhaitia iho e ahau, kanga iho, patua ana etahi o ratou, hutihutia ana o ratou makawe, whakaoatitia ana ki te Atua, Kaua e hoatu a koutou tamahine ki a ratou tama, kaua ano hoki e tangohia mai a ratou tamahine ma a koutou tama, ma koutou r anei.</p> 
 <p><a name="an_13:26">13:26</a> He teka ianei na enei mea i hara ai a Horomona kingi o Iharaira? he maha nga iwi, kahore rawa o ratou kingi hei rite mona, he mea aroha ia na tona Atua, a meinga ana e te Atua hei kingi mo Iharaira katoa: ahakoa ko ia, i meinga ia e nga wahine k e kia hara.</p> 
 <p><a name="an_13:27">13:27</a> Na kia rongo ranei matou ki a koutou, kia mahi i tenei he nui katoa, kia tutu ki to tatou Atua, kia marena ki nga wahine ke?</p> 
 <p><a name="an_13:28">13:28</a> Na he hunaonga na Hanaparata Horoni tetahi o nga tama a Ioiara tama a Eriahipi tino tohunga; na peia ana ia e ahau i toku taha.</p> 
 <p><a name="an_13:29">13:29</a> Kia mahara ki a ratou, e toku Atua, mo ratou i whakapoke i te tohungatanga, i te kawenata ano o te tohungatanga, o nga Riwaiti ano hoki.</p> 
 <p><a name="an_13:30">13:30</a> Heoi kua ma ratou i ahau i te poke o nga tangata ke, whakaritea ana hoki e ahau te mahi tiaki a nga tohunga, a nga Riwaiti, te mahi a tenei, a tenei,</p> 
 <p><a name="an_13:31">13:31</a> Me te tikanga ano mo te whakahere wahie i nga wa i whakaritea; mo nga matamua ano. Maharatia ahau e toku Atua mo te pai.</p> 
 <p></p><hr>
 <center>
 <a href="est.htm">Next: Esther</a></center>
 </body>