<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ch2.htm">Previous</a> 
 <a href="neh.htm">Next</a> 
 </center>
 <hr>
  <h3 align="center">Maori Bible: Ezra</h3> 
 <p><a name="an_1:1">1:1</a> ¶ Na, i te tau tuatahi o Hairuha kingi o Pahia, he mea kia whakamana ai te kupu a Ihowa, i whakapuakina e Heremaia, ka whakaohokia e Ihowa te wairua o Hairuha kingi o Pahia, a tukua ana e tera tana karanga puta noa i tona kingitanga, i tuhituhi hok i e ia, i mea ia,</p> 
 <p><a name="an_1:2">1:2</a> Ko te kupu tenei a Hairuha kingi o Pahia, kua oti nga kingitanga katoa o te whenua te homai ki ahau e Ihowa, e te Atua o nga rangi; kua whakahaua mai hoki ahau e ia kia hanga he whare mona ki Hiruharama, ki tera i Hura.</p> 
 <p><a name="an_1:3">1:3</a> Ahakoa ko wai o koutou o tana iwi katoa, hei a ia tona Atua, a me haere ake ia ki Hiruharama, ki tera i Hura, ki te hanga i te whare o Ihowa, o te Atua o Iharaira, ko ia nei te Atua, kei Hiruharama ano ia.</p> 
 <p><a name="an_1:4">1:4</a> Na, ko te tangata ka mahue ki te wahi e noho ai ia, ma nga tangata o tona wahi ia e awhina ki te hiriwa, ki te koura, ki te taonga, ki te kararehe, hei tapiri mo nga mea hoatu noa mo te whare o te Atua i Hiruharama.</p> 
 <p><a name="an_1:5">1:5</a> ¶ Katahi ka whakatika nga upoko o nga whare o nga matua o Hura, o Pineamine, me nga tohunga, me nga Riwaiti, me te hunga katoa i whakaohokia nei o ratou wairua e te Atua, ka mea ki te haere ki te hanga i te whare o Ihowa i Hiruharama.</p> 
 <p><a name="an_1:6">1:6</a> Na, ko nga tangata katoa i o ratou taha, kei te whakakaha i o ratou ringa ki te oko hiriwa, ki te koura, ki te taonga, ki te kararehe, ki te mea utu nui, he mea tapiri ki nga mea homai noa katoa.</p> 
 <p><a name="an_1:7">1:7</a> A i whakaputaina e Kingi Hairuha nga oko o te whare o Ihowa i kawea atu nei e ia ki roto ki te whare o ona atua;</p> 
 <p><a name="an_1:8">1:8</a> I whakaputaina enei e Hairuha kingi o Pahia, ara e Mitirerata kaitiaki taonga, taua atu ana e ia ki a Hehepatara rangatira o Hura.</p> 
 <p><a name="an_1:9">1:9</a> Ko te maha tenei o aua mea: e toru tekau peihana koura, kotahi mano peihana hiriwa, e rua tekau ma iwa maripi;</p> 
 <p><a name="an_1:10">1:10</a> E toru tekau nga haka koura, ko nga haka hiriwa, he ahua ke, e wha rau kotahi tekau; ko etahi oko ke, kotahi mano.</p> 
 <p><a name="an_1:11">1:11</a> Ko nga oko katoa, ke nga mea koura, ko nga mea hiriwa, e rima mano e wha rau. Ko enei katoa i kawea atu e Hehepatara i te kawenga o nga whakarau i Papurona ki Hiruharama.</p> 
 <p><a name="an_2:1">2:1</a> ¶ Na ko nga tama enei o te kawanatanga i maunu atu nei i roto i nga whakarau, i te hunga i whakahekea, i era i whakahekea e Nepukaneha kingi o Papurona ki Papurona, a i hoki nei ki Hiruharama, ki Hura, ki tona pa, ki tona pa;</p> 
 <p><a name="an_2:2">2:2</a> I haere tahi nei me Herupapera; ko Hehua, ko Nehemia, ko Heraia, ko Reeraia, ko Mororekai, ko Pirihana, ko Mitipara, ko Pikiwai, ko Rehumu, ko Paana. Ko te tokomaha o nga tangata o te iwi o Iharaira:</p> 
 <p><a name="an_2:3">2:3</a> Ko nga tama a Paroho, e rua mano kotahi rau e whitu tekau ma rua.</p> 
 <p><a name="an_2:4">2:4</a> Ko nga tama a Hepatia, e toru rau e whitu tekau ma rua.</p> 
 <p><a name="an_2:5">2:5</a> Ko nga tama a Araha, e whitu rau e whitu tekau ma rima.</p> 
 <p><a name="an_2:6">2:6</a> Ko nga tama a Pahata Moapa, no nga tama a Hehua, a Ioapa, e rua mano e waru rau kotahi tekau ma rua.</p> 
 <p><a name="an_2:7">2:7</a> Ko nga tama a Erama, kotahi mano e rua rau e rima tekau ma wha.</p> 
 <p><a name="an_2:8">2:8</a> Ko nga tama a Tatu, e iwa rau e wha tekau ma rima.</p> 
 <p><a name="an_2:9">2:9</a> Ko nga tama a Takai, e whitu rau e ono tekau.</p> 
 <p><a name="an_2:10">2:10</a> Ko nga tama a Pani, e ono rau e wha tekau ma rua.</p> 
 <p><a name="an_2:11">2:11</a> Ko nga tama a Pepai, e ono rau e rua tekau ma toru.</p> 
 <p><a name="an_2:12">2:12</a> Ko nga tama a Atakara, kotahi mano e rua rau e rua tekau ma rua.</p> 
 <p><a name="an_2:13">2:13</a> Ko nga tama a Aronikama, e ono rau e ono tekau ma ono.</p> 
 <p><a name="an_2:14">2:14</a> Ko nga tama a Pikiwai, e rua mano e rima tekau ma ono.</p> 
 <p><a name="an_2:15">2:15</a> Ko nga tama a Arini, e wha rau e rima tekau ma wha.</p> 
 <p><a name="an_2:16">2:16</a> Ko nga tama a Atere, a Hetekia, e iwa tekau ma waru.</p> 
 <p><a name="an_2:17">2:17</a> Ko nga tama a Petai, e toru rau e rua tekau ma toru.</p> 
 <p><a name="an_2:18">2:18</a> Ko nga tama a Ioraha, kotahi rau kotahi tekau ma rua.</p> 
 <p><a name="an_2:19">2:19</a> Ko nga tama a Hahumu, e rua rau e rua tekau ma toru.</p> 
 <p><a name="an_2:20">2:20</a> Ko nga tama a Kipara, e iwa tekau ma rima.</p> 
 <p><a name="an_2:21">2:21</a> Ko nga tama a Peterehema, kotahi rau e rua tekau ma toru.</p> 
 <p><a name="an_2:22">2:22</a> Ko nga tangata o Netopa, e rima tekau ma ono.</p> 
 <p><a name="an_2:23">2:23</a> Ko nga tangata o Anatoto, kotahi rau e rua tekau ma waru.</p> 
 <p><a name="an_2:24">2:24</a> Ko nga tama a Atamawete, e wha tekau ma rua.</p> 
 <p><a name="an_2:25">2:25</a> Ko nga tama a Kiriataarimi, a Kepira, a Peeroto, e whitu rau e wha tekau ma toru.</p> 
 <p><a name="an_2:26">2:26</a> Ko nga tama a Rama, a Kapa, e ono rau e rua tekau ma tahi.</p> 
 <p><a name="an_2:27">2:27</a> Ko nga tama a Mikimaha, kotahi rau e rua tekau ma rua.</p> 
 <p><a name="an_2:28">2:28</a> Ko nga tangata o Peteere, o Hai, e rua rau e rua tekau ma toru.</p> 
 <p><a name="an_2:29">2:29</a> Ko nga tama a Nepo, e rima tekau ma rua.</p> 
 <p><a name="an_2:30">2:30</a> Ko nga tama a Makapihi, kotahi rau e rima tekau ma ono.</p> 
 <p><a name="an_2:31">2:31</a> Ko nga tama a tetahi atu Erama, kotahi mano e rua rau e rima tekau ma wha.</p> 
 <p><a name="an_2:32">2:32</a> Ko nga tama a Harimi, e toru rau e rua tekau.</p> 
 <p><a name="an_2:33">2:33</a> Ko nga tama a Roro, a Hairiri, a Ono, e whitu rau e rua tekau ma rima.</p> 
 <p><a name="an_2:34">2:34</a> Ko nga tama a Heriko, e toru rau e wha tekau ma rima.</p> 
 <p><a name="an_2:35">2:35</a> Ko nga tama a Henaa, e toru mano e ono rau e toru tekau.</p> 
 <p><a name="an_2:36">2:36</a> ¶ Ko nga tohunga: ara ko nga tama a Ieraia, o te whare o Hehua, e iwa rau e whitu tekau ma toru.</p> 
 <p><a name="an_2:37">2:37</a> Ko nga tama a Imere, kotahi mano e rima tekau ma rua.</p> 
 <p><a name="an_2:38">2:38</a> Ko nga tama a Pahuru, kotahi mano e rua rau e wha tekau ma whitu.</p> 
 <p><a name="an_2:39">2:39</a> Ko nga tama a Harimi, kotahi mano kotahi tekau ma whitu.</p> 
 <p><a name="an_2:40">2:40</a> Ko nga Riwaiti: ara ko nga tama a Hehua, a Karamiere; no nga tama a Horawai, e whitu tekau ma wha.</p> 
 <p><a name="an_2:41">2:41</a> Ko nga kaiwaiata: ara ko nga tama a Ahapa, kotahi rau e rua tekau ma waru.</p> 
 <p><a name="an_2:42">2:42</a> Ko nga tama a nga kaitiaki kuwaha: ara ko nga tama a Harumu, ko nga tama a Atere, ko nga tama a Taramono, ko nga tama a Akupu, ko nga tama a Hatita, ko nga tama a Hopai: huihuia kotahi rau e toru tekau ma iwa.</p> 
 <p><a name="an_2:43">2:43</a> Ko nga Netinimi: ara ko nga tama a Tiha, ko nga tama a Hahupa, ko nga tama a Tapaoto,</p> 
 <p><a name="an_2:44">2:44</a> Ko nga tama a Keroho, ko nga tama a Hiaha, ko nga tama a Parono,</p> 
 <p><a name="an_2:45">2:45</a> Ko nga tama a Repana, ko nga tama a Hakapa, ko nga tama a Akupu,</p> 
 <p><a name="an_2:46">2:46</a> Ko nga tama a Hakapa, ko nga tama a Haramai, ko nga tama a Hanana,</p> 
 <p><a name="an_2:47">2:47</a> Ko nga tama a Kirere, ko nga tama a Kahara, ko nga tama a Reaia,</p> 
 <p><a name="an_2:48">2:48</a> Ko nga tama a Retini, ko nga tama a Nekora, ko nga tama a Katama,</p> 
 <p><a name="an_2:49">2:49</a> Ko nga tama a Uha, ko nga tama a Pahea, ko nga tama a Pehai,</p> 
 <p><a name="an_2:50">2:50</a> Ko nga tama a Ahana, ko nga tama a Meunimi, ko nga tama a Nepuhimi,</p> 
 <p><a name="an_2:51">2:51</a> Ko nga tama a Pakapuku, ko nga tama a Hakupa, ko nga tama a Harahuru,</p> 
 <p><a name="an_2:52">2:52</a> Ko nga tama a Patarutu, ko nga tama a Mehira, ko nga tama a Haraha,</p> 
 <p><a name="an_2:53">2:53</a> Ko nga tama a Parakoho, ko nga tama a Hihera, ko nga tama a Tamaha,</p> 
 <p><a name="an_2:54">2:54</a> Ko nga tama a Netia, ko nga tama a Hatipa.</p> 
 <p><a name="an_2:55">2:55</a> Ko nga tama a nga tangata a Horomona: ara ko nga tama a Hotai, ko nga tama a Hoperete, ko nga tama a Perura,</p> 
 <p><a name="an_2:56">2:56</a> Ko nga tama a Taara, ko nga tama a Tarakono, ko nga tama a Kirere;</p> 
 <p><a name="an_2:57">2:57</a> Ko nga tama a Hepatia, ko nga tama a Hatira, ko nga tama a Pokerete o Tepaimi, ko nga tama a Ami.</p> 
 <p><a name="an_2:58">2:58</a> Ko nga Netinimi katoa, ratou ko nga tama a nga tangata a Horomona, e toru rau e iwa tekau ma rua.</p> 
 <p><a name="an_2:59">2:59</a> Na ko nga mea enei i haere mai i Teremera, i Terehareha, i Kerupu, i Arana, i Imere; otiia kihai i taea e ratou te whakaatu te whare o o ratou papa, me to ratou kawai, no Iharaira ranei;</p> 
 <p><a name="an_2:60">2:60</a> Ko nga tama a Teraia, ko nga tama a Topia, ko nga tama a Nekora, e ono rau e rima tekau ma rua.</p> 
 <p><a name="an_2:61">2:61</a> Na, o nga tama a nga tohunga: ko nga tama a Hapaia, ko nga tama a Koto, ko nga tama a Paratirai; i tangohia hoki e ia tetahi o nga tamahine a Paratirai Kireari hei wahine mana, na kua huaina to ratou ingoa ki a ia.</p> 
 <p><a name="an_2:62">2:62</a> I rapua e enei to ratou pukapuka whakapapa, ara to te hunga whakapapa tupuna, heoi kihai i kitea: na reira i kiia ai ratou he poke, i mutu ake ai to ratou tohungatanga.</p> 
 <p><a name="an_2:63">2:63</a> Katahi te kawana ka mea ki a ratou, kia kaua ratou e kai i nga mea tapu rawa, kia ara ake ra ano tetahi tohunga kei a ia nga Urimi me nga Tumime.</p> 
 <p><a name="an_2:64">2:64</a> ¶ Ko te huihui katoa, rupeke, rupeke, e wha tekau ma rua mano e toru rau e ono tekau.</p> 
 <p><a name="an_2:65">2:65</a> Haunga a ratou pononga tane, a ratou pononga wahine: e whitu mano enei e toru rau e toru tekau ma whitu; i a ratou ano he kaiwaiata, he tane, he wahine, e rua rau.</p> 
 <p><a name="an_2:66">2:66</a> Ko o ratou hoiho e whitu rau e toru tekau ma ono; ko o ratou meura e rua rau e wha tekau ma rima;</p> 
 <p><a name="an_2:67">2:67</a> Ko o ratou kamera e wha rau e toru tekau ma rima; ko nga kaihe e ono mano e whitu rau e rua tekau.</p> 
 <p><a name="an_2:68">2:68</a> Na ko etahi o nga upoko o nga whare o nga matua, i to ratou haerenga ki te whare o Ihowa i Hiruharama, hihiko tonu ratou ki te homai mea hei whakatu mo te whare o te Atua ki tona wahi.</p> 
 <p><a name="an_2:69">2:69</a> Rite tonu ki o ratou rawa nga mea i homai e ratou ki roto ki nga taonga mo te mahi, e ono tekau ma tahi mano nga moni koura, e rima mano nga pauna hiriwa, me nga kakahu mo nga tohunga kotahi rau.</p> 
 <p><a name="an_2:70">2:70</a> Na noho ana nga tohunga me nga Riwaiti, me etahi o te iwi, me nga kaiwaiata, me nga kaitiaki kuwaha, me nga Netinimi ki o ratou pa, me Iharaira katoa ano hoki ki o ratou pa.</p> 
 <p><a name="an_3:1">3:1</a> ¶ Na, i te takanga mai o te whitu o nga marama, a i nga pa nga tama a Iharaira, me te mea he tangata kotahi te iwi ki te huihui ki Hiruharama.</p> 
 <p><a name="an_3:2">3:2</a> Katahi ka tu a Hehua tama a Iohereke ki runga, me ona teina, nga tohunga, me Herupapera tama a Haratiera, me ona teina, a hanga ana e ratou te aata a te Atua o Iharaira, hei whakaekenga mo nga tahunga tinana, kia rite ai ki te mea i tuhituhia ki te ture a Mohi, a ta te Atua tangata.</p> 
 <p><a name="an_3:3">3:3</a> Na whakaturia ana e ratou te aata ki tona turanga; i wehi hoki ratou i nga tangata o aua whenua: a whakaekea atu ana e ratou ki runga nga tahunga tinana ki a Ihowa, nga tahunga tinana o te ata, o te ahiahi.</p> 
 <p><a name="an_3:4">3:4</a> I mahia ano e ratou te hakari tihokahoka, tera i tuhituhia ra; i whakaekea ano nga tahunga tinana o tenei ra, o tenei ra, rite tonu te maha, rite tonu nga tikanga, ko nga mea mo tenei ra i tenei ra.</p> 
 <p><a name="an_3:5">3:5</a> A muri iho ko nga tahunga tinana tuturu, ko o nga kowhititanga marama, ko o nga wa katoa i whakaritea e Ihowa, he mea whakatapu nana, me a te hunga katoa i tapae noa i te whakahere ki a Ihowa.</p> 
 <p><a name="an_3:6">3:6</a> No te ra tuatahi o te whitu o nga marama i timata ai te whakaeke i nga tahunga tinana ki a Ihowa: otiia kahore ano te turanga mo te temepara o Ihowa kia takoto noa.</p> 
 <p><a name="an_3:7">3:7</a> Na i haotu e ratou he hiriwa ki nga kaimahi katoa, ki nga kamura; a me etahi mea hei kai; hei inu, me te hinu ma nga Haironi, ma nga Tairani, hei mea mo etahi rakau hita kia kawea mai i Repanona ki te moana, ki Hopa, kia rite ai ki te kupu homai a Hairuha kingi o Pahia ki a ratou.</p> 
 <p><a name="an_3:8">3:8</a> ¶ Na i te rua o nga tau o to ratou taenga ki te whare o te Atua, ki Hiruharama, i te rua o nga marama, ka timata a Herupapera tama a Haratiera, me Hehua tama a Iohereke, me era atu o o ratou teina, o nga tohunga, o nga Riwaiti, me te hunga katoa i maunu mai i te whakarau ki Hiruharama; i whakaritea ano e raua nga Riwaiti, te hunga e rua tekau, maha atu ranei, o ratou tau, hei kaitirotiro i te mahinga o te whare o Ihowa.</p> 
 <p><a name="an_3:9">3:9</a> Katahi ka tu a Hehua me ana tama, me ona teina, a Karamiere me ana tama, me nga tama hoki a Hura, ano he tangata kotahi, hei kaitirotiro i nga kaimahi o te whare o te Atua: ko nga tama a Henarara, ratou ko a ratou tama, ko o ratou teina, ko nga R iwaiti.</p> 
 <p><a name="an_3:10">3:10</a> Na i te whakatakotoranga a nga kaimahi i te turanga o te temepara o Ihowa, ka whakaturia nga tohunga, kakahu rawa nga kakahu, he tetere ano kei a ratou, me nga Riwaiti, nga tama a Ahapa e mau himipora ana, hei whakamoemiti mo Ihowa, hei pera me ta Rawiri kingi o Iharaira i whakarite ai.</p> 
 <p><a name="an_3:11">3:11</a> Na ka waiata ratou tetahi ki tetahi, ka whakamoemiti, ka whakawhetai ki a Ihowa, me te mea, He pai hoki ia, a he mau tonu tana mahi tohu ki a Iharaira. Na hamama katoa ana te iwi, he nui te hamama; ka whakamomemiti ki a Ihowa, no te mea ka takot o te turanga o te whare o Ihowa.</p> 
 <p><a name="an_3:12">3:12</a> Na he tokomaha o nga tohunga, o nga Riwaiti, o nga upoko o nga whare o nga matua, he koroheke, i kite i te whare tuatahi, no to ratou kitenga i te turanga mo tenei whare i to ratou aroaro, ka tangi, he nui te reo; a he tokomaha i hamama te reo i te koa:</p> 
 <p><a name="an_3:13">3:13</a> Na kihai te reo o te hamama koa i taea e te iwi te wehe i roto i te reo o te iwi e tangi ana: he nui hoki te hamama i hamama ai te iwi, ka rangona te reo i tawhiti.</p> 
 <p><a name="an_4:1">4:1</a> ¶ Na, i te rongonga o nga hoariri o Hura raua ko Pineamine e hanga ana e te hunga i whakaraua nei te temepara o Ihowa, o te Atua, o Iharaira;</p> 
 <p><a name="an_4:2">4:2</a> Katahi ka haere ki a Herupapera, ki nga upoko o nga whare o nga matua, ka mea ki a ratou, Kia hanga tahi tatou; e rapu ana hoki matou i to koutou Atua, e pena ana me koutou; he patu whakahere tonu hoki ta matou ki a ia, no nga ra o Etara Harono k ingi o Ahiria, i kawea mai ai matou ki konei.</p> 
 <p><a name="an_4:3">4:3</a> Otiia ko Herupapera ratou ko Hehua, ko era atu o nga upoko o nga whare o nga matua o Iharaira ka mea ki a ratou, Kahore he ahatanga a koutou ki a matou e hanga ai e koutou te whare mo to matou Atua; engari ma matou tonu e hanga, hei mea ki a Ihow a, ki te Atua o Iharaira; ko ta Kingi hairuha, kingi o Pahia tena i whakahau ai ki a matou.</p> 
 <p><a name="an_4:4">4:4</a> Na ka whakawarea nga ringa o te iwi o Hura e te iwi o te whenua, whakararurarua ana ratou kei hanga;</p> 
 <p><a name="an_4:5">4:5</a> A i utua e ratou etahi kaiwhakapuaki korero hei whakakahore mo to ratou whakaaro i nga ra katoa o Hairuha kingi o Pahia, a tae noa ki te kingitanga o Tariuha kingi o Pahia.</p> 
 <p><a name="an_4:6">4:6</a> ¶ Na, i te kingitanga o Ahahueruha, i te timatanga o tona kingitanga, ka tuhituhia e ratou he kupu whakahe mo nga tangata o Hura, o Hiruharama.</p> 
 <p><a name="an_4:7">4:7</a> Na, i nga ra o Arataherehe ka tuhituhi a Pihirama, a Mitirerata, a Tapeere me era atu o o ratou hoa ki a Arataherehe kingi o Pahia. Na, ko te tuhituhinga o te pukapuka, no Hiria nga reta; no Hiria ano te reo.</p> 
 <p><a name="an_4:8">4:8</a> Na Rehumu kaitiaki ture raua ko Himihai kaituhituhi i tuhituhi te pukapuka whakahe mo Hiruharama ki a Arataherehe, ki te kingi, koia tenei:</p> 
 <p><a name="an_4:9">4:9</a> Na kei te tuhituhi a Rehumu kaitiaki ture, a Himihai kaituhituhi, ratou ko era atu o o raua hoa, ko nga Rinai, ko nga Aparahataki, ko nga Taraperi, ko nga Aparahi, ko nga Arakewi, ko nga tangata o Papurona, ko nga Huhanaki, ko nga Rehawi, ko nga Erami,</p> 
 <p><a name="an_4:10">4:10</a> Me era atu ano o nga iwi i whakahekea mai e Ahanapere, e taua tangata nui, ingoa nui, a whakanohoia ana e ia ki nga pa o Hamaria, me era atu wahi i tera taha o te awa, a tera atu nga kupu.</p> 
 <p><a name="an_4:11">4:11</a> Ko nga kupu tenei o te pukapuka i tukua e ratou ki a Kingi Arataherehe, Na au pononga, na nga tangata i tera taha o te awa, a tera atu nga kupu.</p> 
 <p><a name="an_4:12">4:12</a> Kia mohiotia tenei e te kingi, ko nga Hurai i haere mai i tou taha, kua tae mai ki a matou ki Hiruharama; kei te hanga ratou i taua pa tutu, kino; kua whakaturia e ratou nga taiepa, kua oti ano nga turanga te honohono.</p> 
 <p><a name="an_4:13">4:13</a> Na kia mohiotia tenei e te kingi, ki te hanga tenei pa, ki te whakaturia te taiepa, e kore e homai e ratou nga takoha taonga, nga takoha tangata, nga takoha huarahi: penei ka pa he raru ki nga kingi.</p> 
 <p><a name="an_4:14">4:14</a> Na, i te mea e kai ana matou i te tote o te whare o te kingi, a e kore e tika kia titiro matou ki te kingi e whakaititia ana, koia i unga ai e matou he tangata kia mohio ai te kingi;</p> 
 <p><a name="an_4:15">4:15</a> Kia rapua ai i roto i te pukapuka whakamahara a ou matua: a ka kitea e koe i roto i te pukapuka whakamahara, a ka mohio koe he pa tutu tenei pa, he kino ki nga kingi me nga whenua, a he whakaoho whakakeke ta ratou i reira i mua: ko te mea hoki t era i whakangaromia ai tenei pa.</p> 
 <p><a name="an_4:16">4:16</a> E whakaatu ana tenei matou ki te kingi, ki te hanga tenei pa, a ka oti ona taiepa te whakatu, ma reira ka kore he wahi mou i tera taha o te awa.</p> 
 <p><a name="an_4:17">4:17</a> ¶ Katahi ka tukua he kupu e te kingi ki a Rehumu kaitiaki ture, ki a Himihai kaituhituhi, ki era atu hoki o o raua hoa e noho ana i Hamaria, i era atu wahi ano o te whenua i tera taha o te awa, Kia ora, a tera atu nga kupu.</p> 
 <p><a name="an_4:18">4:18</a> Ko te pukapuka i tukua mai nei e koutou ki a matou kua ata korerotia ki toku aroaro.</p> 
 <p><a name="an_4:19">4:19</a> Na kua whakahau nei ahau, a kua rapua, kua kitea he pa whakakeke tena i mua ki nga kingi; he mahi tutu, he mahi whakakeke ta reira.</p> 
 <p><a name="an_4:20">4:20</a> He kingi nunui ano hoki o Hiruharama i kingi ki nga whenua katoa i tena taha o te awa; i hoatu ano he takoha taonga, he takoha tangata, he takoha huarahi ki a ratou.</p> 
 <p><a name="an_4:21">4:21</a> Na, kiia e koutou kia whakamutua te mahi a ena tangata, kia kaua hoki tena pa e hanga, kia hoatu ra ano e ahau tetahi atu ture.</p> 
 <p><a name="an_4:22">4:22</a> Na kia tupato kei mangere ki tenei mea: me tuku koia te he kia tupu hei he mo nga kingi?</p> 
 <p><a name="an_4:23">4:23</a> Heoi, i te korerotanga o nga kupu o te pukapuka a Kingi Arataherehe ki te aroaro o Rehumu, o Himihai kaituhituhi ratou ko o raua hoa, hohoro tonu ratou ki Hiruharama ki nga Hurai, na, uaua tonu te ringa i whakamutua ai ta ratou.</p> 
 <p><a name="an_4:24">4:24</a> Katahi ka mutu te mahi o te whare o te Atua i Hiruharama. Mutu ake a taea noatia te rua o nga tau o te kingitanga o Tariuha kingi o Pahia.</p> 
 <p><a name="an_5:1">5:1</a> ¶ Katahi nga poropiti, a Hakai poropiti, raua ko Hakaraia, tama a Iro, ka poropiti ki nga Hurai i Hura, i Hiruharama; i poropiti ratou ki a ratou i runga i te ingoa o te Atua o Iharaira.</p> 
 <p><a name="an_5:2">5:2</a> Katahi ka maranga a Herupapera tama a Haratiera, raua ko Hehua tama a Iohereke, timataia ana e raua te hanga i te whare o te Atua i Hiruharama: i a raua ano nga poropiti a te Atua hei hoa mo raua.</p> 
 <p><a name="an_5:3">5:3</a> ¶ I taua wa ano ka tae mai ki a ratou a Tatenai kawana o tenei taha o te awa, raua ko Hetara Potenai, me o raua hoa, a ka mea ki a ratou, Na wai koutou i whakahau kia hanga tenei whare, kia whakaotia tenei taiepa?</p> 
 <p><a name="an_5:4">5:4</a> Katahi ka penei ta matou kupu ki a ratou, Ko wai nga ingoa o nga tangata e hanga nei i tenei whare?</p> 
 <p><a name="an_5:5">5:5</a> Otiia i runga i nga kaumatua o nga Hurai te kanohi o to ratou Atua, i kore ai ta ratou e whakamutua, kia tae atu ra ano taua mea ki a Tariuha: katahi ka whakahokia mai ai he kupu mo tenei mea, he mea tuhituhi.</p> 
 <p><a name="an_5:6">5:6</a> Ko nga kupu o te pukapuka i tukua e Tatenai kawana o tera taha o te awa, e Hetara Potenai, e ona hoa, e nga Aparahaki i tera taha o te awa, ki a Kingi Tariuha:</p> 
 <p><a name="an_5:7">5:7</a> I tukua e ratou he pukapuka ki a ia, a i tuhituhia ki roto; Ki a Tariuha, ki te kingi, kia tau te rangimarie katoa.</p> 
 <p><a name="an_5:8">5:8</a> Kia mohiotia tenei e te kingi, i haere matou ki te whenua o Hura, ki te whare o te Atua nui e hanga nei ki nga kohatu nunui, e whakatakotoria ana hoki he rakau ki nga taha: a kei te hohoro, kei te pai hoki te haere a tenei mahi a o ratou ringa.</p> 
 <p><a name="an_5:9">5:9</a> Katahi matou ka ui ki aua kaumatua; he penei ta matou kupu ki a ratou, Na wai koutou i whakahau kia hanga tenei whare, kia whakaotia enei taiepa?</p> 
 <p><a name="an_5:10">5:10</a> I uia ano e matou o ratou ingoa, kia whakaaturia ai ki a koe, kia tuhituhia ai e matou nga ingoa o o ratou tino tangata.</p> 
 <p><a name="an_5:11">5:11</a> Na ko ta ratou kupu tenei i whakahoki ai ki a matou, He pononga matou na te Atua o te rangi, o te whenua, e hanga ana hoki i te whare i hanga i mua noa atu, ka maha nei nga tau; a he kingi nui te kingi o Iharaira nana nei i hanga, i whakaoti.</p> 
 <p><a name="an_5:12">5:12</a> Otiia, i te whakapataritaringa a o matou matua ki te Atua o te rangi, ka hoatu ratou e ia ki te ringa o Nepukaneha Karari kingi o Papurona: nana tenei whare i tukituki, a whakaraua ana e ia te iwi ki Papurona.</p> 
 <p><a name="an_5:13">5:13</a> I te tuatahi ia o nga tau o Hairuha kingi o Papurona, ka puaki he tikanga i a Kingi Hairuha kia hanga tenei whare o te Atua.</p> 
 <p><a name="an_5:14">5:14</a> Na, ko nga oko, ko nga mea koura, hiriwa, o te whare o te Atua, i tangohia nei e Nepukaneha i te temepara i Hiruharama, i kawea ki te temepara o Papurona, i tangohia era e Kingi Hairuha i te temepara o Papurona, a homai ana ki tetahi tangata, to na ingoa ko Hehepatara, i meinga nei e ia hei kawana,</p> 
 <p><a name="an_5:15">5:15</a> A i mea ia ki a ia, Tangohia enei mea, haere, kawea ki te temepara i Hiruharama; ka hanga hoki i te whare o te Atua ki tona wahi.</p> 
 <p><a name="an_5:16">5:16</a> Katahi ka haere mai taua Hehepatara, whakatakotoria ana e ia te turanga mo te whare o te Atua i Hiruharama: ko te hanganga ano tenei o te temepara, o reira ra ano a mohoa noa nei; heoi kahore ano kia oti noa.</p> 
 <p><a name="an_5:17">5:17</a> Na, ki te pai te kingi, me rapu i roto i te whare taonga o te kingi i kona, i Papurona, koia ranei i whakatakotoria e Kingi Hairuha he tikanga kia hanga tenei whare o te Atua ki Hiruharama? a kia meatia mai hoki e te kingi tana e pai ai mo tenei mea ki a matou.</p> 
 <p><a name="an_6:1">6:1</a> ¶ Katahi ka puaki ta Tariuha tikanga, a ka rapua i roto i te whare pukapuka, kei reira nei nga taonga e rongoa ana i Papurona.</p> 
 <p><a name="an_6:2">6:2</a> Na kua kitea ki Akameta, i roto i te whare kingi i te whenua o nga Meri, he pukapuka, me tetahi kupu whakamahara i tuhituhia ki roto; koia tenei:</p> 
 <p><a name="an_6:3">6:3</a> I te tuatahi o nga tau o Kingi Hairuha i puaki ta Kingi Hairuha tikanga; Mo te whare o te Atua i Hiruharama, Me hanga te whare, te wahi e patua ai nga patunga tapu, kia u ano hoki te whakatakoto o nga turanga; kia ono tekau whatianga te tiketike, kia ono tekau whatianga te whanui;</p> 
 <p><a name="an_6:4">6:4</a> Kia toru nga rarangi o nga kohatu nunui, kia kotahi hoki rarangi o te rakau hou: me hoatu ano nga utu i roto i te whare o te kingi;</p> 
 <p><a name="an_6:5">6:5</a> Me whakahoki ano nga oko koura, hiriwa, o te whare o te Atua, i tangohia nei e Nepukaneha i roto i te temepara i Hiruharama, i kawea nei ki Papurona; me kawe ano ki te temepara i Hiruharama, ki tona wahi, ki tona wahi, me whakatakoto e koe ki te whare o te Atua.</p> 
 <p><a name="an_6:6">6:6</a> Na, e Tatenai, e te kawana i tera taha o te awa, e Hetara Potenai, me o koutou hoa, me nga Aparahaki, i tera taha o te awa, kia matara mai koutou i reira.</p> 
 <p><a name="an_6:7">6:7</a> Waiho noa atu te mahi o tena whare o te Atua. Waiho atu te kawana o nga Hurai, ratou ko nga kaumatua o nga Hurai, kia mahi ana i tena whare o te Atua i tona wahi.</p> 
 <p><a name="an_6:8">6:8</a> Tenei ano tetahi tikanga aku mo ta koutou e mea ai ki aua kaumatua o nga Hurai, hei mea mo te hanganga o tenei whare o te Atua: kia hohoro te hoatu i etahi o nga taonga o te kingi, ara o te takoha i tera taha o te awa, ki ena tangata, hei utu mea, kei whakawarea ratou.</p> 
 <p><a name="an_6:9">6:9</a> Na, ko nga mea e kore ana i a ratou, nga kuao puru, nga hipi toa, nga reme hei tahunga tinana ma te Atua o te rangi, te witi, te tote, te waina, te hinu, nga mea e whakaritea e nga tohunga i Hiruharama, kei mahue te hoatu ki a ratou i tena ra, i tena ra;</p> 
 <p><a name="an_6:10">6:10</a> Kia whakaherea ai e ratou etahi whakahere kakara ki te Atua o te rangi, kia inoi ai mo te kingi, mo ana tama, kia ora.</p> 
 <p><a name="an_6:11">6:11</a> Kua hanga ano hoki e ahau he tikanga, ki te whakaputaia ketia tenei kupu e tetahi, kia unuhia he kurupae i tona whare, a ka whakairi i a ia, ka tarona ai ki runga; kia meinga ano tona whare hei puranga paru, hei utu mo tena.</p> 
 <p><a name="an_6:12">6:12</a> Na ma te Atua nana nei i mea kia noho tona ingoa ki reira, e huna nga kingi katoa, me nga iwi, ina totoro o ratou ringa ki te whakaputa ke, ki te whakangaro i tena whare o te Atua i Hiruharama. Naku, na Tariuha te tikanga i whakatakoto; kia hoho ro te meatanga.</p> 
 <p><a name="an_6:13">6:13</a> ¶ Katahi a Tatenai, te kawana o tera taha o te awa, a Hetara Potenai me o raua hoa, i te mea na Kingi Tariuha i tono mai, ka hohoro tonu ta ratou pera.</p> 
 <p><a name="an_6:14">6:14</a> Na kei te hanga nga kaumatua o nga Hurai; tika tonu ta ratou, he mea na te poropititanga a Hakai poropiti raua ko Hakaraia tama a Iro. Na hanga ana ratou, a oti ake; i rite tonu ki te whakahau a te Atua o Iharaira, ki te whakahau a Hairuha, a Ta riuha, a Arataherehe kingi o Pahia.</p> 
 <p><a name="an_6:15">6:15</a> No te toru o nga ra o te marama Arara i oti ai tenei whare, no te ono ano tera o nga tau o te kingitanga o Kingi Tariuha.</p> 
 <p><a name="an_6:16">6:16</a> Na i taia e nga tama a Iharaira, e nga tohunga, e nga Riwaiti, me era atu o nga tama a te whakarau, te kawa o tenei whare o te Atua i runga i te koa.</p> 
 <p><a name="an_6:17">6:17</a> Tapaea ana hoki e ratou i te tainga o te kawa o tenei whare o te Atua, kotahi rau puru, e rua rau hipi toa, e wha rau reme; a hei whakahere hara mo Iharaira katoa, kotahi tekau ma rua koati toa, ko te maha hoki ia o nga iwi o Iharaira.</p> 
 <p><a name="an_6:18">6:18</a> I whakaturia ano e ratou nga tohunga, tenei wehenga, tenei wehenga, me nga Riwaiti, tenei ropu, tenei ropu, mo nga mahi ki te Atua i Hiruharama; ko te mea hoki i tuhituhia ki te pukapuka a Mohi.</p> 
 <p><a name="an_6:19">6:19</a> I te tekau ma wha o te marama tuatahi ka mahi nga tama o te whakarau i te kapenga.</p> 
 <p><a name="an_6:20">6:20</a> I purea hoki nga tohunga ratou ko nga Riwaiti, he mea pure huihui ratou, a patua ana e ratou te kapenga ma nga tama katoa o te whakarau, ma o ratou tuakana, ma nga tohunga, ma ratou ano hoki.</p> 
 <p><a name="an_6:21">6:21</a> Na ka kai nga tama a Iharaira i hoki mai nei i te whakarau, me te hunga katoa i mawehe mai nei ki a ratou i roto i te poke o nga iwi o te whenua, ki te rapu i a Ihowa, i te Atua o Iharaira,</p> 
 <p><a name="an_6:22">6:22</a> A ka mahia e ratou te hakari o te taro rawenakore, e whitu nga ra, i runga i te koa: Na Ihowa hoki ratou i mea kia koa, nana hoki i whakaanga mai te ngakau o te kingi o Ahiria ki a ratou, i whakakaha ai ia i o ratou ringa ki te mahi i te whare o te Atua, o te Atua o Iharaira.</p> 
 <p><a name="an_7:1">7:1</a> ¶ I muri i enei mea, i te kingitanga o Arataherehe kingi o Pahia, na ko Etera tama a Heraia, tama a Ataria, tama a Hirikia,</p> 
 <p><a name="an_7:2">7:2</a> Tama a Harumu, tama a Haroko, tama a Ahitupu,</p> 
 <p><a name="an_7:3">7:3</a> Tama a Amaria, tama a Ataria, tama a Meraioto,</p> 
 <p><a name="an_7:4">7:4</a> Tama a Terahia, tama a Uti, tama a Puki,</p> 
 <p><a name="an_7:5">7:5</a> Tama a Apihua, tama a Pinehaha, tama a Ereatara, tama a Arona tino tohunga:</p> 
 <p><a name="an_7:6">7:6</a> I haere mai tenei Etera i Papurona; na he karaipi kakama ia ki te ture a Mohi i homai nei e Ihowa, e te Atua o Iharaira. I runga ano i a ia te ringa o Ihowa, o tona Atua, a homai ana e te kingi ki a ia nga mea katoa i tonoa e ia.</p> 
 <p><a name="an_7:7">7:7</a> Na i haere mai ano etahi o nga tama a Iharaira, no nga tohunga hoki, o nga Riwaiti, o nga kaiwaiata, o nga kaitiaki keti, o nga Netinimi, ki Hiruharama i te whitu o nga tau o Kingi Arataherehe.</p> 
 <p><a name="an_7:8">7:8</a> Na kua tae ia ki Hiruharama i te rima o nga marama o te whitu o nga tau o te kingi.</p> 
 <p><a name="an_7:9">7:9</a> No te tuatahi hoki o nga ra o te marama tuatahi i timata ai ia te haere mai i Papurona, a no te tuatahi o nga ra o te rima o nga marama i tae mai ai ki Hiruharama, i runga hoki i a ia te ringa pai o tona Atua.</p> 
 <p><a name="an_7:10">7:10</a> I whakatikaia hoki e Etera tona ngakau ki te rapu i te ture a Ihowa, ki te mahi ano hoki, a ki te whakaako i a Iharaira ki nga tikanga, ki nga whakaritenga.</p> 
 <p><a name="an_7:11">7:11</a> ¶ Na ko nga kupu tenei o te pukapuka i homai e Kingi Arataherehe ki te tohunga, ki te karaipi ki a Etera; he karaipi ia no nga kupu o nga whakahau a Ihowa, no ana tikanga hoki ki a Iharaira.</p> 
 <p><a name="an_7:12">7:12</a> Na Arataherehe kingi o nga kingi ki te tohunga, ki a Etera, ki te karaipi o te ture a te Atua o te rangi, he tino tika, he aha atu.</p> 
 <p><a name="an_7:13">7:13</a> Ko taku tikanga tenei ka whakatakotoria nei; Na, ko te hunga katoa o te iwi o Iharaira, o ona tohunga hoki, o nga Riwaiti i toku kingitanga e whai ngakau ana kia haere ki Hiruharama, me haere tahi me koe.</p> 
 <p><a name="an_7:14">7:14</a> He mea unga na hoki koe na te kingi ratou ko ana kaiwhakatakoto whakaaro tokowhitu, ki te ui i nga mea o Hura, o Hiruharama, kia rite ai ki te ture a tou Atua i tou ringa na;</p> 
 <p><a name="an_7:15">7:15</a> Ki te kawe ano i te hiriwa, i te koura i hoatu noa nei e te kingi, ratou ko ana kaiwhakatakoto whakaaro ki te Atua o Iharaira, kei Hiruharama nei tona nohoanga,</p> 
 <p><a name="an_7:16">7:16</a> I te hiriwa katoa ano, i te koura e kitea e koe i te kawanatanga katoa o Papurona, i nga mea homai noa ano a te iwi, a nga tohunga, a te hunga e homai noa ana mo te whare o to ratou Atua i Hiruharama.</p> 
 <p><a name="an_7:17">7:17</a> Na kia hohoro koe te hoko ki tenei moni he puru, he hipi toa, he reme, he whakahere totokore, me nga ringihanga, ka whakaeke ai ki runga ki te aata o te whare o to koutou Atua i Hiruharama.</p> 
 <p><a name="an_7:18">7:18</a> Na, ko ta koutou ko ou teina e pai ai mo te toenga o te hiriwa, o te koura, meatia, kia rite ki ta to koutou Atua e pai ai.</p> 
 <p><a name="an_7:19">7:19</a> A, ko nga oko ka hoatu nei ki a koe mo nga mahi o te whare o tou Atua, me hoatu e koe ki te aroaro o te Atua i Hiruharama.</p> 
 <p><a name="an_7:20">7:20</a> A, ko era atu mea e meatia ana e koe mo te whare o tou Atua, e tika ana kia hoatu e koe, hoatu i roto i te whare taonga o te kingi.</p> 
 <p><a name="an_7:21">7:21</a> Na, tenei ahau, a Kingi Arataherehe te whakatakoto nei i te tikanga ki nga kaitiaki taonga katoa i tawahi o te awa, na, ko nga mea katoa e tonoa i a koutou e Etera tohunga, e te karaipi o te ture a te Atua o te rangi, kia hohoro te mea;</p> 
 <p><a name="an_7:22">7:22</a> Ahakoa kotahi rau taranata hiriwa, ahakoa kotahi rau mehua witi, ahakoa kotahi rau pati waina, ahakoa kotahi rau pati hinu; me te tote ano, e kore tona taimaha e tuhituhia.</p> 
 <p><a name="an_7:23">7:23</a> Ko nga mea katoa e kiia mai ana e te Atua o te rangi, me mahi kia tino rite mo te whare o te Atua o te rangi: he aha oti kia ai ai he riri mai ki te kingitanga o te kingi ratou ko ana tama?</p> 
 <p><a name="an_7:24">7:24</a> Kia mohio ano koutou; ko nga tohunga katoa, ko nga Riwaiti, ko nga kaiwaiata, ko nga kaitiaki keti, ko nga Netinimi, ko nga kaimahi o tenei whare o te Atua, e kore e tika kia tangohia he takoha taonga, he takoha tangata, he takoha huarahi i a ra tou.</p> 
 <p><a name="an_7:25">7:25</a> Na mau, e Etera, kei a koe na hoki te mohio o te Atua, mau e whakarite nga kaiwhakarite, nga kaiwhakarongo totohe, hei whakarite mo nga iwi katoa i tera taha o te awa, hei te hunga katoa e mohio ana ki nga ture a tou Atua: na, ko te hunga kahore e mohio, ma koutou e whakaako.</p> 
 <p><a name="an_7:26">7:26</a> A, ko te tangata e kore e mahi i te ture a tou Atua, i te ture ano a te kingi, kia hohoro te whakapa o te whiu ki a ia, te whakamate ranei, te pei ranei he whenua ke, me tango ranei ana taonga, me here ranei.</p> 
 <p><a name="an_7:27">7:27</a> ¶ Kia whakapaingia a Ihowa, te Atua o o tatou matua, nana nei i homai te whakaaro penei ki te ngakau o te kingi, ara kia whakapaia te whare o Ihowa i Hiruharama;</p> 
 <p><a name="an_7:28">7:28</a> Nana hoki i whakaputa aroha mai ki ahau i te aroaro o te kingi ratou ko ana kaiwhakatakoto whakaaro, o nga rangatira rarahi ano a te kingi. Na kua whai kaha ahau; i runga hoki i ahau te ringa o Ihowa, o toku Atua. Na ka huihuia e ahau etahi tino tangata i roto i a Iharaira, hei hoa haere moku ki runga.</p> 
 <p><a name="an_8:1">8:1</a> ¶ Na ko nga upoko enei o nga whare o o ratou matua, ko nga whakapaparanga ano enei o te hunga i haere atu hei hoa moku i Papurona, i te kingitanga o Kingi Arataherehe.</p> 
 <p><a name="an_8:2">8:2</a> O nga tama a Pinehaha; ko Kerehoma: o nga tama a Itamara: ko Raniera: o nga tama a Rawiri; ko Hatuhu.</p> 
 <p><a name="an_8:3">8:3</a> O nga tama a Hekania, o nga tama a Paroho; ko Hakaraia: na, ko nga tane i taua ngatahitia me ia, he mea whakapapa, kotahi rau e rima tekau.</p> 
 <p><a name="an_8:4">8:4</a> O nga tama a Pahata Moapa; ko Erihoenai tama a Terahia; na, ko ona hoa, e rua rau nga tane.</p> 
 <p><a name="an_8:5">8:5</a> O nga tama a Hekania; ko te tama a Tahatiere; na, ko ona hoa, e toru rau nga tana.</p> 
 <p><a name="an_8:6">8:6</a> O nga tama ano hoki a Arini; ko Epere tama a Honatana; na, ko ona hoa, e rima tekau nga tane.</p> 
 <p><a name="an_8:7">8:7</a> Na, o nga tama a Erama, ko Ihaia tama a Ataria; na, ko ona hoa, e whitu tekau nga tane.</p> 
 <p><a name="an_8:8">8:8</a> O nga tama a Hepatia; ko Teparia tama a Mikaera; na, ko ona hoa, e waru tekau nga tane.</p> 
 <p><a name="an_8:9">8:9</a> O nga tama a Ioapa; ko Oparia tama a Tehiere; na, ko ona hoa, e rua rau kotahi tekau ma waru nga tane.</p> 
 <p><a name="an_8:10">8:10</a> O nga tama a Heromiti; ko te tama a Tohipia; na, ko ona hoa, kotahi rau e ono tekau nga tane.</p> 
 <p><a name="an_8:11">8:11</a> O nga tama a Pepai; ko Hakaraia tama a Pepai; na, iko ona hoa, e rua tekau ma waru nga tane.</p> 
 <p><a name="an_8:12">8:12</a> Na o nga tama a Atakara; ko Iohanana tama a Hakatana; na, ko ona hoa, kotahi rau kotahi tekau nga tane.</p> 
 <p><a name="an_8:13">8:13</a> Na o nga tama whakamutunga a Aronikama; ko o ratou ingoa enei; ko Eriperete, ko Teiere, ko Hemaia; na, ko o ratou hoa, e ono tekau nga tane.</p> 
 <p><a name="an_8:14">8:14</a> O nga tama ano a Pikiwai; ko Utai, ko Tapuru; na, ko o ratou hoa, e whitu tekau nga tane.</p> 
 <p><a name="an_8:15">8:15</a> Na ka huihuia ratou e ahau ki te awa e rere ana ki Ahawa, a noho ana matou i reira e toru nga ra; a, i taku tirohanga i te iwi, i nga tohunga, na kihai tetahi o nga tama a Riwai i kitea e ahau ki reira.</p> 
 <p><a name="an_8:16">8:16</a> Katahi ahau ka tono kia tikina a Erietere, a Ariere, a Hemaia, a Erenatana, a Iaripi, a Erenatana, a Natana, a Hakaraia, a Mehurama, he upoko enei; a Toiaripi ano a Erenatana, he kaiwhakaako raua.</p> 
 <p><a name="an_8:17">8:17</a> Na ka unga ratou e ahau ki a Iro; ki te upoko o te kainga, o Kahipia; a i hoatu ano e ahau he kupu hei korero ma ratou ki a Iro ratou ko ona teina, ko nga Netinimi, i te kainga, i Kahipia, kia kawea mai ai e ratou he minita ki a matou mo te whar e o to tatou Atua.</p> 
 <p><a name="an_8:18">8:18</a> Na i runga i a matou te ringa pai o to matou Atua, a ka kawea mai e ratou ki a matou he tangata whai whakaaro, no nga tama a Mahari, tama a Riwai, tama a Iharaira; a Herepia ano ratou ko ana tama, ko ona tuakana, teina, kotahi tekau ma waru;</p> 
 <p><a name="an_8:19">8:19</a> A Hahapia hoki me Ihaia, no nga tama a Merari, ratou ko ona tuakana, teina, me a ratou tama, e rua tekau;</p> 
 <p><a name="an_8:20">8:20</a> O nga Netinimi ano i whakaritea nei e Rawiri, e nga rangatira, mo nga mahi a nga Riwaiti, e rua rau e rua tekau nga Netinimi; he mea whakahua katoa o ratou ingoa.</p> 
 <p><a name="an_8:21">8:21</a> ¶ Katahi ka karangatia e ahau he nohopuku ki reira ki te taha o te awa o Ahawa, kia whakaiti ai matou i a matou ki te aroaro o to matou Atua, kia rapua ai e matou i a ia te ara tika mo matou, mo a matou tamariki, mo o matou taonga katoa.</p> 
 <p><a name="an_8:22">8:22</a> I whakama hoki ahau ki te tono ki te kingi i tetahi ropu hoia me etahi kaieke hoiho hei tuara mo matou ki te hoariri i te ara; i korero hoki matou ki te kingi, i mea, Kei runga te ringa o to matou Atua i te hunga katoa e rapu ana i a ia, hei pai mo ratou: otiia ka whawhai tona kaha, me tona riri, ki te hunga katoa e whakarere ana i a ia.</p> 
 <p><a name="an_8:23">8:23</a> Na, nohopuku ana matou, rapua ana e matou he tikanga i to matou Atua mo tenei mea, a tahuri mai ana ia ki a matou.</p> 
 <p><a name="an_8:24">8:24</a> ¶ Na ka motuhia e ahau etahi o nga tohunga kotahi tekau ma rua, a Herepia, a Hahapia, me o ratou teina kotahi tekau.</p> 
 <p><a name="an_8:25">8:25</a> Paunatia ana e ahau te hiriwa, te koura, me nga oko ara te whakahere ki te whare o to matou Atua i homai nei e te kingi ratou ko ana kaiwhakatakoto whakaaro, ko ana rangatira, e Iharaira katoa ano i reira.</p> 
 <p><a name="an_8:26">8:26</a> I paunatia ano e ahau ki o ratou ringa te hiriwa e ono rau e rima tekau taranata, nga oko hiriwa kotahi rau taranata; te koura kotahi rau taranata.</p> 
 <p><a name="an_8:27">8:27</a> Me nga peihana koura e rua tekau, kotahi mano tarami te taimaha; me nga oko e rua, he parahi pai, kanapa tonu, rite tonu ki te koura te utu nui.</p> 
 <p><a name="an_8:28">8:28</a> I mea ano ahau ki a ratou, He tapu koutou ki a Ihowa, he tapu hoki nga oko; he mea whakahere noa ake ano hoki te hiriwa me te koura ma Ihowa, ma te Atua o o koutou matua.</p> 
 <p><a name="an_8:29">8:29</a> Matapoporetia iho, tiakina, kia paunatia ra ano e koutou ki te aroaro o nga rangatira, o nga tohunga, o nga Riwaiti, o nga rangatira o nga whare o nga matua o Iharaira, ki Hiruharama, i roto i nga ruma o te whare o Ihowa.</p> 
 <p><a name="an_8:30">8:30</a> Heoi riro ana i nga tohunga, i nga Riwaiti, te taimaha o te hiriwa, o te koura, o nga oko, hei mau ki Hiruharama, ki te whare o to tatou Atua.</p> 
 <p><a name="an_8:31">8:31</a> ¶ Na ka turia e matou i te awa o Ahawa i te tekau ma rua o te marama tuatahi, ka haere ki Hiruharama. I runga hoki i a matou te ringa o to matou Atua, a whakaorangia ana matou e ia i te ringa o te hoariri, o te kaiwhanga i te ara.</p> 
 <p><a name="an_8:32">8:32</a> Na kua tae matou ki Hiruharama, a noho ana i reira, e toru nga ra.</p> 
 <p><a name="an_8:33">8:33</a> I te wha o nga ra, na ko taua hiriwa, koura, me nga oko, ka paunatia i roto i te whare o to tatou Atua e te ringa o Meremoto tama a Uria tohunga; i a ia ano a Ereatara tama a Pinehaha; i a raua hoki a Iotapara tama a Hehua; raua ko Noaria tama a Pinui, no nga Riwaiti.</p> 
 <p><a name="an_8:34">8:34</a> He mea tatau, he mea pauna, tenei, tenei; i tuhituhia hoki nga taimaha katoa i taua wa ano.</p> 
 <p><a name="an_8:35">8:35</a> Na, ko te hunga i haere mai nei i te whakarau, nga tama a te hunga i whakaraua atu, tapaea ana e ratou he tahunga tinana ma te Atua o Iharaira, kotahi tekau ma rua puru, he mea mo Iharaira katoa, e iwa tekau ma ono hipi toa, e whitu tekau ma whi tu reme, tekau ma rua koati toa, hei whakahere hara: ko tenei katoa hei tahunga tinana ki a Ihowa.</p> 
 <p><a name="an_8:36">8:36</a> Na ka hoatu nga ture a te kingi ki nga kawana nui a te kingi, ki nga kawana iti i tera taha o te awa; a ko ratou hei whakaneke ake i ta te iwi, i te whare ano o te Atua.</p> 
 <p><a name="an_9:1">9:1</a> ¶ A, ka oti enei mea, ka haere mai nga rangatira ki ahau, ka mea, Kihai te iwi o Iharaira ratou ko nga tohunga, ko nga Riwaiti, i momotu i a ratou i roto i nga iwi o nga whenua; rite tonu ta ratou mahi ki nga mea whakarihariha a era, ara a nga Kana ani, a nga Hiti, a nga Perihi, a nga Iepuhi, a nga Amoni, a nga Moapi, a nga Ihipiana, a nga Amori.</p> 
 <p><a name="an_9:2">9:2</a> Kua tangohia hoki e ratou etahi o a ratou tamahine ma ratou, ma a ratou tama. Na kua whakawhenumitia te momo tapu ki roto ki nga iwi o aua whenua. Ae ra, nui noa ake te ringa o nga rangatira, o nga tino tangata, ki tenei he.</p> 
 <p><a name="an_9:3">9:3</a> Na, i toku rongonga i tenei, haea ana e ahau toku kakahu me toku koroka, hutihutia ana e ahau nga huruhuru o toku matenga, o oku pahau, a noho ana, miharo ana.</p> 
 <p><a name="an_9:4">9:4</a> Katahi ka huihui mai ki ahau te hunga katoa i wehi i nga kupu a te Atua o Iharaira, he mea mo te he o te hunga i whakaraua: a ko ahau i noho me te miharo, a taea noatia te whakahere o te ahiahi.</p> 
 <p><a name="an_9:5">9:5</a> ¶ Na, i te whakahere o te ahiahi, ka maranga ake ahau i toku whakama, me toku kakahu ano me toku koroka i haehaea; piko ana oku turi, a ka wherahia atu oku ringa ki a Ihowa, ki toku Atua;</p> 
 <p><a name="an_9:6">9:6</a> Na ka mea ahau, E toku Atua, he whakama ahau, numinumi kau ana ahau, te ara ai toku mata ki a koe, e toku Atua. Kua tetere rawa hoki o matou he ki runga ake i o matou mahunga; nui atu to matou poka ke, a tutuki noa ki te rangi.</p> 
 <p><a name="an_9:7">9:7</a> Nui atu to matou poka ke, no nga ra ano o o matou matua a taea noatia tenei ra: na o matou he hoki i hoatu ai matou, o matou kingi, o matou tohunga, ki te ringa o nga kingi o nga whenua, ki te hoari, ki te whakarau, hei pahuatanga, a whakama iho te mata, koia ano tenei inaianei.</p> 
 <p><a name="an_9:8">9:8</a> Na he iti nei tenei wahi i whakaputaina ai he atawhai e Ihowa, e to matou Atua, kia toe ai etahi morehu o matou; kia homai ai ki a matou he titi ki tona wahi tapu, kia whakamaramatia ai o matou kanohi e to matou Atua, kia homai ai ki a matou he o ranga ngakau, he mea iti, i a matou nei i te herehere.</p> 
 <p><a name="an_9:9">9:9</a> He pononga hoki matou; heoi i a matou i te herehere kihai matou i mahue i to matou Atua: na whakaputaina ana e ia he aroha ki a matou i te aroaro o nga kingi o Pahia, i homai ai he oranga ngakau ki a matou, i whakaarahia ai te whare o to matou At ua, i hanga ai ona wahi kua ururuatia, i homai ai he taiepa ki a matou ki Hura, ki Hiruharama.</p> 
 <p><a name="an_9:10">9:10</a> Na kia pehea he kupu ma matou, e to matou Atua, i muri i tenei? kua whakarerea hoki e matou au whakahau,</p> 
 <p><a name="an_9:11">9:11</a> I whakahaua e koe, ara e au pononga, e nga poropiti: i ki mai hoki koe, Ko te whenua ka haere nei koutou ki reira tango ai, he whenua poke tera i nga poke o nga iwi o nga whenua, i a ratou mea whakarihariha, ki tonu hoki i tetahi pito ki tetahi i to ratou poke.</p> 
 <p><a name="an_9:12">9:12</a> Na, tena, kaua a koutou tamahine e hoatu ma a ratou tama, kaua ano a ratou tamahine e tangohia mai ma a koutou tama; kaua ano e whai kia mau te rongo ki a ratou, kia whai pai ranei ratou a ake ake; kia kaha ai koutou, kia kai ai hoki i nga mea p ai o te whenua, a waiho iho hei kainga mo a koutou tama ake tonu atu.</p> 
 <p><a name="an_9:13">9:13</a> Na kua pa nei enei mea katoa ki a matou mo a matou mahi he, mo te nui o to matou poka ke, a i te mea he iti iho i o matou he au whiu, e to matou Atua, a homai ana e koe tenei wahi whakaoranga:</p> 
 <p><a name="an_9:14">9:14</a> Kia takahi ano ranei matou i au tikanga, kia marena ki nga iwi nana enei whakarihariha? e kore ianei koe e riri ki a matou a poto noa matou i a koe, kore noa he morehu, he oranga?</p> 
 <p><a name="an_9:15">9:15</a> E Ihowa, e te Atua o Iharaira, he tika tau; e toe nei hoki matou, he morehu, koia ano tenei inaianei. Nana, tenei matou kei tou aroaro, me o matou he: na tenei hoki te tu ai he tangata ki tou aroaro.</p> 
 <p><a name="an_10:1">10:1</a> ¶ Na, I a Etera e inoi ana, e whaki hara ana, me te tangi, me te rutu i a ia ki mua i te whare o te Atua, na, nui atu te hui i rupeke ki a ia i roto i a Iharaira, nga tane, nga wahine, nga tamariki: nui atu hoki te tangi i tangi ai te iwi.</p> 
 <p><a name="an_10:2">10:2</a> Na ka oho a Hekania tama a Tehiere, ko tetahi nei ia o nga tama a Erama, ka mea ki a Etera, Kua he matou ki to tatou Atua, kua tango i nga wahine ke, i a nga iwi o te whenua. Tenei ano ia he mea e marama ai nga whakaaro o Iharaira ki tenei mea.</p> 
 <p><a name="an_10:3">10:3</a> Na kia whakaritea he kawenata ki to tatou Atua, kia whakarerea aua wahine katoa me a ratou tamariki, kia rite ai ki te whakaaro i whakatakotoria e toku ariki, e te hunga ano e wehi ana i te whakahau a to tatou Atua: kia rite ano te meatanga ki ta te ture.</p> 
 <p><a name="an_10:4">10:4</a> Whakatika, mau hoki te mahi; a ko matou hei hoa mou: kia uaua, meatia.</p> 
 <p><a name="an_10:5">10:5</a> Katahi ka whakatika a Etera, a whakaoatitia ana e ia nga rangatira o nga tohunga, o nga Riwaiti, o Iharaira Katoa, kia meatia tenei mea e ratou. A oati ana ratou.</p> 
 <p><a name="an_10:6">10:6</a> ¶ Katahi a Etera ka whakatika i mua i te whare o te Atua, a haere ana ki te ruma o Iehohanana tama a Eriahipi. A, no tona taenga ki reira, kihai ia i kai taro, kihai i inu wai; e pouri ana hoki ki te he o te hunga i whakaraua.</p> 
 <p><a name="an_10:7">10:7</a> Na ka karanga nui, puta noa i Hura, i Hiruharama, ki nga tama katoa o te whakarau, kia huihui ki Hiruharama.</p> 
 <p><a name="an_10:8">10:8</a> Na, ko te tangata e kore e tae mai i nga ra e toru, i ta nga rangatira ratou ko nga kaumatua i whakaaro ai, ka murua putia ona rawa katoa, a ka motuhia ia i roto i te whakaminenga o nga whakarau.</p> 
 <p><a name="an_10:9">10:9</a> Na ko te huihuinga mai o nga tangata katoa o Hura, o Pineamine ki Hiruharama i roto i aua ra e toru; ko te iwa tenei o nga marama, i te rua tekau o te marama. Na noho ana te iwi katoa i te marae o te whare o te Atua; wiri ana ratou, he whakaaro k i tenei mea, he nui ano hoki te ua.</p> 
 <p><a name="an_10:10">10:10</a> Na ka whakatika a Etera tohunga, ka mea ki a ratou, Kua he koutou, kua marenatia ki nga wahine ke, na kua neke ake te he o Iharaira.</p> 
 <p><a name="an_10:11">10:11</a> Na whakina atu nga he ki a Ihowa, ki te Atua o o koutou matua, meatia hoki tana i pai ai; motuhia mai hoki koutou i roto i nga iwi o te whenua, i nga wahine ke hoki.</p> 
 <p><a name="an_10:12">10:12</a> Na ka whakahokia e te iwi katoa, he nui o ratou reo ki te mea, Ka rite ki tau kupu ta matou e mea ai.</p> 
 <p><a name="an_10:13">10:13</a> Otiia he tokomaha te iwi, he wa ua nui hoki tenei; e kore ano matou e kaha ki te tu i waho, ehara hoki tenei i te mahi mo te ra kotahi, mo nga ra e rua ranei: he nui rawa hoki to matou he i tenei mea.</p> 
 <p><a name="an_10:14">10:14</a> Na me whakarite o tatou rangatira mo te huihui katoa, a me haere mai i nga wa e whakaritea te hunga katoa kua marena ki nga wahine ke i o tatou pa, ratou ko nga kaumatua o tenei pa, o tenei pa, me nga kaiwhakawa o reira, kia tahuri atu ra ano i a tatou te riri kaha o to tatou Atua, a kia tutuki ra ano tenei mea.</p> 
 <p><a name="an_10:15">10:15</a> ¶ Ko Honatana anake tama a Atahere raua ko Tahatia tama a Tikiwa i tu atu ki tenei mea; a ko o raua hoa ko Mehurama raua ko Hapetai Riwaiti.</p> 
 <p><a name="an_10:16">10:16</a> Na i pena hoki nga tama o te whakarau. A ka wehea a Etera tohunga me etahi upoko o nga whare o nga matua no tenei whare, no tenei whare, o o ratou matua, he mea karanga katoa o ratou ingoa; a noho ana ratou i te ra tuatahi o te tekau o nga maram a hei rapu i te tikanga o tenei mea.</p> 
 <p><a name="an_10:17">10:17</a> Poto rawa ake nga tangata katoa i marena ki nga wahine ke, ko te ra tuatahi o te tuatahi o nga marama.</p> 
 <p><a name="an_10:18">10:18</a> Na kua mau etahi o nga tama a nga tohunga he mea marena ki nga wahine ke; ara no nga tama a Hehua tama a Iohereke ratou ko ona teina, ko Maaheia, ko Erietere, ko Iaripi, ko Keraria.</p> 
 <p><a name="an_10:19">10:19</a> Na ka tukua mai o ratou ringa, mo a ratou wahine kia whakarerea; a, ka he nei ratou, ka tapaea he hipi toa o te kahui mo to ratou he.</p> 
 <p><a name="an_10:20">10:20</a> Na, o nga tama a Imere; ko Hanani, ko Teparia.</p> 
 <p><a name="an_10:21">10:21</a> A, o nga tama a Harimi; ko Maaheia, ko Iraia, ko Hemaia, ko Tehiere, ko Utia.</p> 
 <p><a name="an_10:22">10:22</a> O nga tama a Pahuru; ko Erioenai, ko Maaheia, ko Ihimaera, ko Netaneere, ko Hotapara, ko Ereaha.</p> 
 <p><a name="an_10:23">10:23</a> O nga Riwaiti; ko Hotapara, ko Himei, ko Keraia, ara ko Kerita, ko Petahia, ko Hura, ko Erietere.</p> 
 <p><a name="an_10:24">10:24</a> O nga kaiwaiata; ko Eriahipi; o nga kaitiaki kuwaha; ko Harumu, ko Tereme, ko Uri.</p> 
 <p><a name="an_10:25">10:25</a> Na, o Iharaira; o nga tama a Paroho: ko Ramia, ko Tetia, ko Marakia, ko Miamini, ko Ereatara, ko Marakia, ko Penaia.</p> 
 <p><a name="an_10:26">10:26</a> O nga tama a Erama; ko Matania, ko Hakaraia, ko Tehiere, ko Apari, ko Teremoto, ko Iraia.</p> 
 <p><a name="an_10:27">10:27</a> O nga tama a Tatu; ko Erioenai, ko Eriahipi, ko Matania, ko Teremoto, ko Tapara, ko Atita.</p> 
 <p><a name="an_10:28">10:28</a> O nga tama a Pepai; ko Iehohanana, ko Hanania, ko Tapai, ko Atarai.</p> 
 <p><a name="an_10:29">10:29</a> A, o nga tama a Pani; ko Mehurama, ko Maruku, ko Araia, ko Iahupu, ko Heara, ko Ramoto.</p> 
 <p><a name="an_10:30">10:30</a> O nga tama a Pahata Moapa; ko Arana, ko Kerara, ko Penaia, ko Maaheia, ko Matania, ko Petareere, ko Pinui, ko Manahi.</p> 
 <p><a name="an_10:31">10:31</a> O nga tama a Harimi; ko Erietere, ko Ihiia, ko Marakia, ko Hemaia, ko Himiona,</p> 
 <p><a name="an_10:32">10:32</a> Ko Pineamine, ko Maruku, ko Hemaria.</p> 
 <p><a name="an_10:33">10:33</a> O nga tama a Hahumu; ko Matenai, ko Matata, ko Tapara, ko Eriperete, ko Teremai, ko Manahi, ko Himei.</p> 
 <p><a name="an_10:34">10:34</a> O nga tama a Pani; ko Maarai, ko Amarama, ko Uere.</p> 
 <p><a name="an_10:35">10:35</a> Ko Penaia, ko Pereia, ko Keru,</p> 
 <p><a name="an_10:36">10:36</a> Ko Wania, ko Meremoto, ko Eriahipi,</p> 
 <p><a name="an_10:37">10:37</a> Ko Matania, ko Matenai, ko Taahau,</p> 
 <p><a name="an_10:38">10:38</a> Ko Pani, ko Pinui, ko Himei,</p> 
 <p><a name="an_10:39">10:39</a> Ko Heremai, ko Natana, ko Araia,</p> 
 <p><a name="an_10:40">10:40</a> Ko Makanarepai, ko Hahai, ko Harai,</p> 
 <p><a name="an_10:41">10:41</a> Ko Atareere, ko Heremai, ko Hemaria,</p> 
 <p><a name="an_10:42">10:42</a> Ko Harumu, ko Amaria, ko Hohepa,</p> 
 <p><a name="an_10:43">10:43</a> O nga tama a Nepo; ko Teiere, ko Matitia, ko Tapara, ko Tepina, ko Iarau, ko Hoera, ko Penaia,</p> 
 <p><a name="an_10:44">10:44</a> Ko enei katoa, he hunga kua tango i te wahine ke, kei etahi hoki o ratou he wahine kua whanau tamariki.</p> 
 <p></p><hr>
 <center>
 <a href="neh.htm">Next: Nehemiah</a></center>
 </body>