<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="num.htm">Previous</a> 
 <a href="jos.htm">Next</a> 
 </center>
 <hr>
  <h3 align="center">Dutch Bible: Deuteronomy</h3> 
 <p><a name="an_1:1">1:1</a> Dit zijn de woorden, die Mozes tot gans Israel gesproken heeft, aan deze zijde van de Jordaan, in de woestijn, op het vlakke veld tegenover Suf, tussen Paran en tussen Tofel, en Laban, en Hazeroth, en Dizahab.</p> 
 <p><a name="an_1:2">1:2</a> Elf dag reizen zijn het van Horeb, door den weg van het gebergte Seir, tot aan Kades-Barnea.</p> 
 <p><a name="an_1:3">1:3</a> En het is geschied in het veertigste jaar, in de elfde maand, op den eersten der maand, dat Mozes sprak tot de kinderen Israels, naar alles wat hem de HEERE aan hen bevolen had;</p> 
 <p><a name="an_1:4">1:4</a> Nadat hij geslagen had Sihon, den koning der Amorieten, die te Hesbon woonde, en Og, den koning van Bazan, welke woonde in Astharoth, te Edrei.</p> 
 <p><a name="an_1:5">1:5</a> Aan deze zijde van de Jordaan, in het land van Moab, hief Mozes aan, deze wet uit te leggen, zeggende:</p> 
 <p><a name="an_1:6">1:6</a> De HEERE, onze God, sprak tot ons aan Horeb, zeggende: Gij zijt lang genoeg bij dezen berg gebleven.</p> 
 <p><a name="an_1:7">1:7</a> Keert u, en vertrekt, en gaat in het gebergte der Amorieten, en tot al hun geburen, in het vlakke veld, op het gebergte, en in de laagte, en in het zuiden, en aan de havens der zee; het land der Kanaanieten, en den Libanon, tot aan die grote rivier, de rivier Frath.</p> 
 <p><a name="an_1:8">1:8</a> Ziet, Ik heb dat land gegeven voor uw aangezicht; gaat daarin, en bezit erfelijk het land, dat de HEERE aan uw vaderen, Abraham, Izak en Jakob gegeven heeft, dat Hij het hun en hun zaad na hen geven zou.</p> 
 <p><a name="an_1:9">1:9</a> En ik sprak ter zelfder tijd tot u, zeggende: Ik alleen zal u niet kunnen dragen.</p> 
 <p><a name="an_1:10">1:10</a> De HEERE, uw God, heeft u vermenigvuldigd, en ziet, gij zijt heden als de sterren des hemels in menigte.</p> 
 <p><a name="an_1:11">1:11</a> De HEERE, uwer vaderen God, doe tot u, zo als gij nu zijt, duizendmaal meer, en Hij zegene u, gelijk als Hij tot u gesproken heeft!</p> 
 <p><a name="an_1:12">1:12</a> Hoe zoude ik alleen uw moeite, en uw last, en uw twistzaken dragen?</p> 
 <p><a name="an_1:13">1:13</a> Neemt u wijze, en verstandige, en ervarene mannen, van uw stammen, dat ik hen tot uw hoofden stelle.</p> 
 <p><a name="an_1:14">1:14</a> Toen antwoorddet gij mij, en zeidet: Dit woord is goed, dat gij gesproken hebt, om te doen.</p> 
 <p><a name="an_1:15">1:15</a> Zo nam ik de hoofden uwer stammen, wijze en ervarene mannen, en stelde hen tot hoofden over u, oversten van duizenden, en oversten van honderden, en oversten van vijftigen, en oversten van tienen, en ambtlieden voor uw stammen.</p> 
 <p><a name="an_1:16">1:16</a> En ik gebood uw rechters ter zelfder tijd, zeggende: Hoort de verschillen tussen uw broederen, en richt recht tussen den man en tussen zijn broeder, en tussen deszelfs vreemdeling.</p> 
 <p><a name="an_1:17">1:17</a> Gij zult het aangezicht in het gericht niet kennen; gij zult den kleine, zowel als den grote, horen; gij zult niet vrezen voor iemands aangezicht; want het gericht is Godes; doch de zaak, die voor u te zwaar zal zijn, zult gij tot mij doen komen, en ik zal ze horen.</p> 
 <p><a name="an_1:18">1:18</a> Alzo gebood ik u te dier tijd alle zaken, die gij zoudt doen.</p> 
 <p><a name="an_1:19">1:19</a> Toen vertogen wij van Horeb, en doorwandelden die gans grote en vreselijke woestijn, die gij gezien hebt, op den weg van het gebergte der Amorieten, gelijk de HEERE, onze God, ons geboden had; en wij kwamen tot Kades-Barnea.</p> 
 <p><a name="an_1:20">1:20</a> Toen zeide ik tot ulieden: Gij zijt gekomen tot het gebergte der Amorieten, dat de HEERE, onze God, ons geven zal.</p> 
 <p><a name="an_1:21">1:21</a> Ziet, de HEERE, uw God, heeft dat land gegeven voor uw aangezicht; trekt op, bezit het erfelijk, gelijk als de HEERE, uwer vaderen God, tot u gesproken heeft; vreest niet, en ontzet u niet.</p> 
 <p><a name="an_1:22">1:22</a> Toen naderdet gij allen tot mij, en zeidet: Laat ons mannen voor ons aangezicht heenzenden, die ons het land uitspeuren, en ons bescheid wederbrengen, wat weg wij daarin optrekken zullen, en tot wat steden wij komen zullen.</p> 
 <p><a name="an_1:23">1:23</a> Deze zaak nu was goed in mijn ogen; zo nam ik uit u twaalf mannen, van elken stam een man.</p> 
 <p><a name="an_1:24">1:24</a> Die keerden zich, en togen op naar het gebergte, en kwamen tot het dal Eskol, en verspiedden datzelve.</p> 
 <p><a name="an_1:25">1:25</a> En zij namen van de vrucht des lands in hun hand, en brachten ze tot ons af, en zeiden ons bescheid weder, en zeiden: Het land, dat de HEERE, onze God, ons geven zal, is goed.</p> 
 <p><a name="an_1:26">1:26</a> Doch gij wildet niet optrekken; maar gij waart den mond des HEEREN uws Gods, wederspannig.</p> 
 <p><a name="an_1:27">1:27</a> En gij murmureerdet in uw tenten, en zeidet: Omdat de HEERE ons haat, heeft Hij ons uit Egypteland uitgevoerd, opdat Hij ons levere in de hand der Amorieten, om ons te verdelgen.</p> 
 <p><a name="an_1:28">1:28</a> Waarheen zouden wij optrekken? Onze broeders hebben ons hart doen smelten, zeggende: Het is een volk, groter en langer dan wij; de steden zijn groot, en gesterkt tot in de hemel toe; ook hebben wij daar kinderen der Enakieten gezien.</p> 
 <p><a name="an_1:29">1:29</a> Toen zeide ik tot u: Verschrikt niet, en vreest niet voor hen.</p> 
 <p><a name="an_1:30">1:30</a> De HEERE, uw God, Die voor uw aangezicht wandelt, Die zal voor u strijden, naar alles, wat Hij bij u voor uw ogen gedaan heeft in Egypte.</p> 
 <p><a name="an_1:31">1:31</a> En in de woestijn, waar gij gezien hebt, dat de HEERE uw God, u daarin gedragen heeft, als een man zijn zoon draagt, op al den weg, dien gij gewandeld hebt, totdat gij kwaamt aan deze plaats.</p> 
 <p><a name="an_1:32">1:32</a> Maar door dit woord geloofdet gij niet aan den HEERE, uw God.</p> 
 <p><a name="an_1:33">1:33</a> Die voor uw aangezicht op den weg wandelde, om u de plaats uit te zien, waar gij zoudt legeren; des nachts in het vuur, opdat Hij u den weg wees, waarin gij zoudt gaan, en des daags in de wolk.</p> 
 <p><a name="an_1:34">1:34</a> Als nu de HEERE de stem uwer woorden hoorde, zo werd Hij zeer toornig, en zwoer, zeggende:</p> 
 <p><a name="an_1:35">1:35</a> Zo iemand van deze mannen, van dit kwade geslacht, zal zien dat goede land, hetwelk Ik gezworen heb uw vaderen te zullen geven!</p> 
 <p><a name="an_1:36">1:36</a> Behalve Kaleb, de zoon van Jefunne; die zal het zien, en aan hem zal Ik het land geven, waarop hij getreden heeft, en aan zijn kinderen; omdat hij volhard heeft den HEERE te volgen.</p> 
 <p><a name="an_1:37">1:37</a> Ook vertoornde zich de HEERE op mij om uwentwil, zeggende: Gij zult daar ook niet inkomen.</p> 
 <p><a name="an_1:38">1:38</a> Jozua, de zoon van Nun, die voor uw aangezicht staat, die zal daarin komen; sterk denzelven, want hij zal het Israel doen erven.</p> 
 <p><a name="an_1:39">1:39</a> En uw kinderkens, waarvan gij zeidet: Zij zullen tot een roof zijn; en uw kinderen, die heden noch goed noch kwaad weten, die zullen daarin komen, en dien zal Ik het geven, en die zullen het erfelijk bezitten.</p> 
 <p><a name="an_1:40">1:40</a> Gij daarentegen, keert u, en reist naar de woestijn, den weg van de Schelfzee.</p> 
 <p><a name="an_1:41">1:41</a> Toen antwoorddet gij, en zeidet tot mij: Wij hebben tegen den HEERE gezondigd; wij zullen optrekken, en strijden, naar alles, wat de HEERE, onze God, ons geboden heeft. Als gij nu een iegelijk zijn krijgsgereedschap aangorddet, en willens waart, om naar het gebergte henen op te trekken,</p> 
 <p><a name="an_1:42">1:42</a> Zo zeide de HEERE tot mij: Zeg hun: Trekt niet op, en strijdt niet, want Ik ben niet in het midden van u; opdat gij niet voor het aangezicht uwer vijanden geslagen wordet.</p> 
 <p><a name="an_1:43">1:43</a> Doch als ik tot u sprak, zo hoordet gij niet, maar waart den mond des HEEREN wederspannig, en handeldet trotselijk, en toogt op naar het gebergte.</p> 
 <p><a name="an_1:44">1:44</a> Toen togen de Amorieten uit, die op dat gebergte woonden, u tegemoet, en vervolgden u, gelijk als de bijen doen; en zij verpletterden u in Seir tot Horma toe.</p> 
 <p><a name="an_1:45">1:45</a> Als gij nu wederkwaamt en weendet voor het aangezicht des HEEREN, zo verhoorde de HEERE uw stem niet, en neigde Zijn oren niet tot u.</p> 
 <p><a name="an_1:46">1:46</a> Alzo bleeft gij in Kades vele dagen, naar de dagen, dat gij er bleeft.</p> 
 <p><a name="an_2:1">2:1</a> Daarna keerden wij ons, en reisden naar de woestijn, den weg van de Schelfzee, gelijk de HEERE tot mij gesproken had, en wij togen om het gebergte Seir, vele dagen.</p> 
 <p><a name="an_2:2">2:2</a> Toen sprak de HEERE tot mij, zeggende:</p> 
 <p><a name="an_2:3">2:3</a> Gijlieden hebt dit gebergte genoeg omgetogen; keert u naar het noorden;</p> 
 <p><a name="an_2:4">2:4</a> En gebied het volk, zeggende: Gij zult doortrekken aan de landpale uwer broederen, de kinderen van Ezau, die in Seir wonen; zij zullen wel voor u vrezen; maar gij zult u zeer wachten.</p> 
 <p><a name="an_2:5">2:5</a> Mengt u niet met hen; want Ik zal u van hun land niet geven, ook niet tot de betreding van een voetzool; want Ik heb Ezau het gebergte Seir ter erfenis gegeven.</p> 
 <p><a name="an_2:6">2:6</a> Spijze zult gij voor geld van hen kopen, dat gij etet; en ook zult gij water voor geld van hen kopen, dat gij drinket.</p> 
 <p><a name="an_2:7">2:7</a> Want de HEERE, uw God, heeft u gezegend in al het werk uwer hand; Hij kent uw wandelen door deze zo grote woestijn; deze veertig jaren is de HEERE, uw God, met u geweest; geen ding heeft u ontbroken.</p> 
 <p><a name="an_2:8">2:8</a> Als wij nu doorgetrokken waren van onze broederen, de kinderen van Ezau, die in Seir woonden, van den weg des vlakken velds, van Elath, en van Ezeon-Geber, zo keerden wij ons, en doortogen den weg der woestijn van Moab.</p> 
 <p><a name="an_2:9">2:9</a> Toen sprak de HEERE tot mij: Beangstig Moab niet, en meng u niet met hen in den strijd; want Ik zal u geen erfenis van hun land geven, dewijl Ik aan Lots kinderen Ar ter erfenis gegeven heb.</p> 
 <p><a name="an_2:10">2:10</a> De Emieten woonden te voren daarin, een groot, en menigvuldig, en lang volk, gelijk de Enakieten.</p> 
 <p><a name="an_2:11">2:11</a> Dezen werden ook voor reuzen gehouden, als de Enakieten; en de Moabieten noemden hen Emieten.</p> 
 <p><a name="an_2:12">2:12</a> Ook woonden de Horieten te voren in Seir; maar de kinderen van Ezau verdreven hen uit de bezitting en verdelgden hen van hun aangezicht, en hebben in hunlieder plaats gewoond; gelijk als Israel gedaan heeft aan het land zijner erfenis, hetwelk de HEERE hun gegeven heeft.</p> 
 <p><a name="an_2:13">2:13</a> Nu, maakt u op, en trekt over de beek Zered. Alzo trokken wij over de beek Zered.</p> 
 <p><a name="an_2:14">2:14</a> De dagen nu, die wij gewandeld hebben van Kades-Barnea, totdat wij over de beek Zered getogen zijn, waren acht en dertig jaren; totdat het ganse geslacht der krijgslieden uit het midden der heirlegers verteerd was, gelijk de HEERE hun gezworen had.</p> 
 <p><a name="an_2:15">2:15</a> Zo was ook de hand des HEEREN tegen hen, om hen uit het midden des heirlegers te verslaan, totdat zij verteerd waren.</p> 
 <p><a name="an_2:16">2:16</a> En het geschiedde, als al de krijgslieden verteerd waren, uit het midden des heirlegers wegstervende,</p> 
 <p><a name="an_2:17">2:17</a> Dat de HEERE tot mij sprak, zeggende:</p> 
 <p><a name="an_2:18">2:18</a> Gij zult heden doortrekken aan Ar, de landpale van Moab;</p> 
 <p><a name="an_2:19">2:19</a> En gij zult naderen tegenover de kinderen Ammons; beangstig die niet, en meng u met hen niet; want Ik zal u van het land der kinderen Ammons geen erfenis geven, dewijl Ik het aan Lots kinderen ter erfenis gegeven heb.</p> 
 <p><a name="an_2:20">2:20</a> Dit werd ook voor een land der reuzen gehouden; de reuzen woonden te voren daarin, en de Ammonieten noemden hen Zamzummieten;</p> 
 <p><a name="an_2:21">2:21</a> Een groot, en menigvuldig, en lang volk, als de Enakieten; en de HEERE verdelgde hen voor hun aangezicht, zodat zij hen uit de bezitting verdreven, en aan hunlieder plaats woonden;</p> 
 <p><a name="an_2:22">2:22</a> Gelijk als Hij aan de kinderen van Ezau, die in Seir wonen, gedaan heeft, voor welker aangezicht Hij de Horieten verdelgde; en zij verdreven hen uit de bezitting, en hebben aan hun plaats gewoond tot op dezen dag.</p> 
 <p><a name="an_2:23">2:23</a> Ook hebben de Kafthorieten, die uit Kafthor uittogen, de Avieten, die in Hazerim tot Gaza toe woonden, verdelgd, en aan hun plaats gewoond.</p> 
 <p><a name="an_2:24">2:24</a> Maakt u op, reist heen, en gaat over de beek Arnon; ziet, Ik heb Sihon, den koning van Hesbon, den Amoriet, en zijn land, in uw hand gegeven; begint te erven, en mengt u met hen in den strijd.</p> 
 <p><a name="an_2:25">2:25</a> Te dezen dage zal Ik beginnen uw schrik en uw vreze te geven over het aangezicht der volken, onder den gansen hemel; die uw gerucht zullen horen, die zullen sidderen, en bang zijn van uw aangezicht.</p> 
 <p><a name="an_2:26">2:26</a> Toen zond ik boden uit de woestijn Kedemot tot Sihon, den koning van Hesbon, met woorden van vrede, zeggende:</p> 
 <p><a name="an_2:27">2:27</a> Laat mij door uw land doortrekken; ik zal alleenlijk langs den weg voorttrekken; ik zal noch ter rechterhand noch ter linkerhand uitwijken.</p> 
 <p><a name="an_2:28">2:28</a> Verkoop mij spijze voor geld, dat ik ete, en geef mij water voor geld, dat ik drinke; alleenlijk laat mij op mijn voeten doortrekken;</p> 
 <p><a name="an_2:29">2:29</a> Gelijk de kinderen van Ezau, die in Seir wonen, en de Moabieten, die in Ar wonen, mij gedaan hebben; totdat ik over de Jordaan kome in het land, dat de HEERE, onze God, ons geven zal.</p> 
 <p><a name="an_2:30">2:30</a> Maar Sihon, de koning van Hesbon, wilde ons door hetzelve niet laten doortrekken; want de HEERE,, uw God, verhardde zijn geest, en verstokte zijn hart, opdat Hij hem in uw hand gave, gelijk het is te dezen dage.</p> 
 <p><a name="an_2:31">2:31</a> En de HEERE zeide tot mij: Zie, Ik heb begonnen Sihon en zijn land voor uw aangezicht te geven; begin dan te erven, om zijn land erfelijk te bezitten.</p> 
 <p><a name="an_2:32">2:32</a> En Sihon toog uit ons tegemoet, hij en al zijn volk, ten strijde, naar Jahaz.</p> 
 <p><a name="an_2:33">2:33</a> En de HEERE, onze God, gaf hem voor ons aangezicht; en wij sloegen hem, en zijn zonen, en al zijn volk.</p> 
 <p><a name="an_2:34">2:34</a> En wij namen te dier tijd al zijn steden in, en wij verbanden alle steden, mannen, en vrouwen, en kinderkens; wij lieten niemand overblijven.</p> 
 <p><a name="an_2:35">2:35</a> Het vee alleen roofden wij voor ons, en den roof der steden, die wij innamen.</p> 
 <p><a name="an_2:36">2:36</a> Van Aroer af, dat aan den oever der beek Arnon is, en de stad, die aan de beek is, ook tot Gilead toe, was er geen stad, die voor ons te hoog was; de HEERE, onze God, gaf dat alles voor ons aangezicht.</p> 
 <p><a name="an_2:37">2:37</a> Behalve tot het land van de kinderen Ammons naderdet gij niet, noch tot de ganse streek der beek Jabbok, noch tot de steden van het gebergte, noch tot iets, dat de HEERE, onze God, ons verboden had.</p> 
 <p><a name="an_3:1">3:1</a> Daarna keerden wij ons en togen op, den weg van Bazan; en Og, de koning van Bazan, trok uit ons tegemoet, hij en al zijn volk, ten strijde bij Edrei.</p> 
 <p><a name="an_3:2">3:2</a> Toen zeide de HEERE tot mij: Vrees hem niet, want Ik heb hem, en al zijn volk, en zijn land, in uw hand gegeven; en gij zult hem doen, gelijk als gij Sihon, den koning der Amorieten, die te Hesbon woonde, gedaan hebt.</p> 
 <p><a name="an_3:3">3:3</a> En de HEERE, onze God, gaf ook Og, den koning van Bazan, en al zijn volk, in onze hand, zodat wij hem sloegen, totdat wij hem niemand lieten overblijven.</p> 
 <p><a name="an_3:4">3:4</a> En wij namen te dier tijd al zijn steden; er was geen stad, die wij van hen niet namen: zestig steden, de ganse landstreek van Argob, het koninkrijk van Og in Bazan.</p> 
 <p><a name="an_3:5">3:5</a> Al die steden waren met hoge muren, poorten en grendelen gesterkt, behalve zeer vele onbemuurde steden.</p> 
 <p><a name="an_3:6">3:6</a> En wij verbanden dezelve, gelijk wij Sihon, den koning van Hesbon, gedaan hadden, verbannende alle steden, mannen, vrouwen en kinderen.</p> 
 <p><a name="an_3:7">3:7</a> Doch al het vee en den roof van die steden roofden wij voor ons.</p> 
 <p><a name="an_3:8">3:8</a> Zo namen wij te dier tijd het land uit de hand van de twee koningen der Amorieten, die aan deze zijde van de Jordaan waren, van de beek Arnon tot den berg Hermon toe;</p> 
 <p><a name="an_3:9">3:9</a> (De Zidoniers noemen Hermon Sirjon; maar de Amorieten noemen hem Senir.)</p> 
 <p><a name="an_3:10">3:10</a> Al de steden des platten lands, en het ganse Gilead, en het ganse Bazan, tot Salcha en Edrei toe; steden des koninkrijks van Og in Bazan.</p> 
 <p><a name="an_3:11">3:11</a> Want Og, de koning van Bazan, was alleen van de overigen der reuzen overgebleven; ziet, zijn bedstede, zijnde een bedstede van ijzer, is zij niet te Rabba der kinderen Ammons? Negen ellen is haar lengte, en vier ellen haar breedte, naar eens mans elleboog.</p> 
 <p><a name="an_3:12">3:12</a> Ditzelfde land nu namen wij te dier tijd in bezit; van Aroer af, dat aan de beek Arnon is, en de helft van het gebergte van Gilead, met de steden van hetzelve, gaf ik aan de Rubenieten en Gadieten.</p> 
 <p><a name="an_3:13">3:13</a> En het overige van Gilead, mitsgaders het ganse Bazan, het koninkrijk van Og, gaf ik aan den halven stam van Manasse, de ganse landstreek van Argob, door het ganse Bazan; datzelve werd genoemd het land der reuzen.</p> 
 <p><a name="an_3:14">3:14</a> Jair, de zoon van Manasse, kreeg de ganse landstreek van Argob, tot aan de landpale der Gezurieten en Maachathieten; en hij noemde ze naar zijn naam, Bazan Havvoth-Jair, tot op dezen dag.</p> 
 <p><a name="an_3:15">3:15</a> En aan Machir gaf ik Gilead.</p> 
 <p><a name="an_3:16">3:16</a> Maar aan de Rubenieten en Gadieten gaf ik van Gilead af tot aan de beek Arnon, het midden van de beek en de landpale; en tot aan de beek Jabbok, de landpale der kinderen Ammons;</p> 
 <p><a name="an_3:17">3:17</a> Daartoe het vlakke veld, en de Jordaan, mitsgaders de landpale; van Cinnereth af tot aan de zee des vlakken velds, de Zoutzee, onder Asdoth-Pisga tegen het oosten.</p> 
 <p><a name="an_3:18">3:18</a> Voorts gebood ik ulieden ter zelfder tijd, zeggende: De HEERE, uw God, heeft u dit land gegeven om het te erven; allen dan, die strijdbare mannen zijt, trekt gewapend door voor het aangezicht van uw broederen, de kinderen Israels.</p> 
 <p><a name="an_3:19">3:19</a> Behalve uw vrouwen, en uw kinderkens, en uw vee (ik weet, dat gij veel vee hebt), zij zullen blijven in uw steden, die ik u gegeven heb;</p> 
 <p><a name="an_3:20">3:20</a> Totdat de HEERE uw broederen rust geve, gelijk ulieden, dat zij ook erven het land, dat de HEERE, uw God, hun geven zal aan gene zijde van de Jordaan; dan zult gij wederkeren, elk tot zijn erfenis, die ik u gegeven heb.</p> 
 <p><a name="an_3:21">3:21</a> Ook gebood ik Jozua ter zelfder tijd, zeggende: Uw ogen zien alles, wat de HEERE, ulieder God, aan deze twee koningen gedaan heeft; alzo zal de HEERE aan alle koninkrijken doen, naar welke gij henen doortrekt.</p> 
 <p><a name="an_3:22">3:22</a> Vreest ze niet; want de HEERE, uw God, strijdt voor ulieden.</p> 
 <p><a name="an_3:23">3:23</a> Ook bad ik den HEERE om genade, zeggende ter zelfder tijd:</p> 
 <p><a name="an_3:24">3:24</a> Heere HEERE! Gij hebt begonnen Uw knecht te tonen Uw grootheid en Uw sterke hand; want wat God is er in den hemel en op de aarde, die doen kan naar Uw werken, en naar Uw mogendheden!</p> 
 <p><a name="an_3:25">3:25</a> Laat mij toch overtrekken, en dat goede land bezien, dat aan gene zijde van de Jordaan is, dat goede gebergte, en den Libanon!</p> 
 <p><a name="an_3:26">3:26</a> Doch de HEERE verstoorde zich zeer om uwentwille over mij, en hoorde niet naar mij; maar de HEERE zeide tot mij: Het zij u genoeg; spreek niet meer tot Mij van deze zaak.</p> 
 <p><a name="an_3:27">3:27</a> Klim op de hoogte van Pisga, en hef uw ogen op naar het westen, en naar het noorden, en naar het zuiden, en naar het oosten, en zie toe met uw ogen; want gij zult over deze Jordaan niet gaan.</p> 
 <p><a name="an_3:28">3:28</a> Gebied dan Jozua, en versterk hem, en bekrachtig hem; want hij zal voor het aangezicht van dit volk henen overgaan, en zal hun dat land, dat gij zien zult, doen erven.</p> 
 <p><a name="an_3:29">3:29</a> Alzo bleven wij in dit dal tegenover Beth-Peor.</p> 
 <p><a name="an_4:1">4:1</a> Nu dan, Israel! hoor naar de inzettingen en naar de rechten, die ik ulieden lere te doen; opdat gij leeft, en henen inkomt, en erft het land, dat de HEERE, uwer vaderen God, u geeft.</p> 
 <p><a name="an_4:2">4:2</a> Gij zult tot dit woord, dat ik u gebiede, niet toedoen, ook daarvan niet afdoen; opdat gij bewaart de geboden van den HEERE, uw God, die ik u gebiede.</p> 
 <p><a name="an_4:3">4:3</a> Uw ogen hebben gezien, wat God om Baal-Peor gedaan heeft; want alle man, die Baal-Peor navolgde, dien heeft de HEERE, uw God, uit het midden van u verdaan.</p> 
 <p><a name="an_4:4">4:4</a> Gij daarentegen, die den HEERE, uw God, aanhingt, gij zijt heden allen levende.</p> 
 <p><a name="an_4:5">4:5</a> Ziet, ik heb u geleerd de inzettingen en rechten, gelijk als de HEERE, mijn God, mij geboden heeft; opdat gij alzo doet in het midden des lands, waar gij naar toe gaat, om het te erven.</p> 
 <p><a name="an_4:6">4:6</a> Behoudt ze dan, en doet ze; want dat zal uw wijsheid en uw verstand zijn voor de ogen der volken, die al deze inzettingen horen zullen, en zeggen: Dit groot volk alleen is een wijs en verstandig volk!</p> 
 <p><a name="an_4:7">4:7</a> Want wat groot volk is er, hetwelk de goden zo nabij zijn als de HEERE, onze God, zo dikwijls als wij Hem aanroepen?</p> 
 <p><a name="an_4:8">4:8</a> En wat groot volk is er, dat zo rechtvaardige inzettingen en rechten heeft, als deze ganse wet is, die ik heden voor uw aangezicht geef?</p> 
 <p><a name="an_4:9">4:9</a> Alleenlijk wacht u, en bewaart uw ziel wel, dat gij niet vergeet de dingen, die uw ogen gezien hebben; en dat zij niet van uw hart wijken, al de dagen uws levens; en gij zult ze aan uw kinderen en uw kindskinderen bekend maken.</p> 
 <p><a name="an_4:10">4:10</a> Ten dage, als gij voor het aangezicht des HEEREN, uws Gods, aan Horeb stondt, als de HEERE tot mij zeide: Vergader Mij dit volk, en Ik zal hun Mijn woorden doen horen, die zij zullen leren, om Mij te vrezen al de dagen, die zij op den aardbodem zullen leven, en zij zullen ze hun kinderen leren;</p> 
 <p><a name="an_4:11">4:11</a> En gijlieden naderdet en stondt beneden dien berg; (die berg nu brandde van vuur, tot aan het midden des hemels; er was duisternis, wolken en donkerheid).</p> 
 <p><a name="an_4:12">4:12</a> Zo sprak de HEERE tot u uit het midden des vuurs; gij hoordet de stem der woorden; maar gij zaagt geen gelijkenis, behalve de stem.</p> 
 <p><a name="an_4:13">4:13</a> Toen verkondigde Hij u Zijn verbond, dat Hij u gebood te doen, de tien woorden, en schreef ze op twee stenen tafelen.</p> 
 <p><a name="an_4:14">4:14</a> Ook gebood mij de HEERE ter zelver tijd, dat ik u inzettingen en rechten leren zou; opdat gij die deedt in dat land, naar hetwelk gij doortrekt, om dat te erven.</p> 
 <p><a name="an_4:15">4:15</a> Wacht u dan wel voor uw zielen; want gij hebt geen gelijkenis gezien, ten dage als de HEERE op Horeb uit het midden des vuurs tot u sprak;</p> 
 <p><a name="an_4:16">4:16</a> Opdat gij u niet verderft, en maakt u iets gesnedens, de gelijkenis van enig beeld, van mannelijk of vrouwelijk gedaante,</p> 
 <p><a name="an_4:17">4:17</a> De gedaante van enig beest, dat op de aarde is; de gedaante van enigen gevleugelden vogel, die door den hemel vliegt;</p> 
 <p><a name="an_4:18">4:18</a> De gedaante van iets, dat op den aardbodem kruipt; de gedaante van enigen vis, die in het water is onder de aarde;</p> 
 <p><a name="an_4:19">4:19</a> Dat gij ook uw ogen niet opheft naar den hemel, en aanziet de zon, en de maan, en de sterren, des hemels ganse heir; en wordt aangedreven, dat gij u voor die buigt, en hen dient; dewelke de HEERE uw God, aan alle volken onder den gansen hemel heeft uitgedeeld.</p> 
 <p><a name="an_4:20">4:20</a> Maar ulieden heeft de HEERE aangenomen, en uit den ijzeroven, uit Egypte, uitgevoerd; opdat gij Hem tot een erfvolk zoudt zijn, gelijk het te dezen dage is.</p> 
 <p><a name="an_4:21">4:21</a> Ook vertoornde Zich de HEERE over mij, om ulieder woorden; en Hij zwoer, dat ik over de Jordaan niet zou gaan, en dat ik niet zou komen in dat goede land, dat de HEERE, uw God, u ter erfenis geven zal.</p> 
 <p><a name="an_4:22">4:22</a> Want ik zal in dit land sterven; ik zal over de Jordaan niet gaan; maar gij zult er overgaan, en datzelve goede land erven.</p> 
 <p><a name="an_4:23">4:23</a> Wacht u, dat gij het verbond des HEEREN, uws Gods, hetwelk Hij met u gemaakt heeft, niet vergeet, dat gij u een gesneden beeld zoudt maken, de gelijkenis van iets, dat de HEERE, uw God, u verboden heeft.</p> 
 <p><a name="an_4:24">4:24</a> Want de HEERE, uw God, is een verterend vuur, een ijverig God.</p> 
 <p><a name="an_4:25">4:25</a> Wanneer gij nu kinderen en kindskinderen gewonnen zult hebben, en in het land oud geworden zult zijn, en u zult verderven, dat gij gesneden beelden maakt, de gelijkenis van enig ding, en doet, wat kwaad is in de ogen des HEEREN, uws Gods, om Hem tot toorn te verwekken;</p> 
 <p><a name="an_4:26">4:26</a> Zo roep ik heden den hemel en de aarde tot getuige tegen ulieden, dat gij voorzeker haast zult omkomen van dat land, waar gij over de Jordaan naar toe trekt, om dat te erven; gij zult uw dagen daarin niet verlengen, maar ganselijk verdelgd worden.</p> 
 <p><a name="an_4:27">4:27</a> En de HEERE zal u verstrooien onder de volken; en gij zult een klein volksken in getal overblijven onder de heidenen, waar de HEERE u henen leiden zal.</p> 
 <p><a name="an_4:28">4:28</a> En aldaar zult gij goden dienen, die des mensen handenwerk zijn, hout en steen, die niet zien, noch horen, noch eten, noch rieken.</p> 
 <p><a name="an_4:29">4:29</a> Dan zult gij van daar den HEERE, uw God, zoeken, en vinden; als gij Hem zoeken zult met uw ganse hart en met uw ganse ziel.</p> 
 <p><a name="an_4:30">4:30</a> Wanneer gij in angst zult zijn, en u al deze dingen zullen treffen; in het laatste der dagen, dan zult gij wederkeren tot den HEERE, uw God, en Zijn stem gehoorzaam zijn.</p> 
 <p><a name="an_4:31">4:31</a> Want de HEERE, uw God, is een barmhartig God; Hij zal u niet verlaten, noch u verderven; en Hij zal het verbond uwer vaderen, dat Hij hun gezworen heeft, niet vergeten.</p> 
 <p><a name="an_4:32">4:32</a> Want, vraag toch naar de vorige dagen, die voor u geweest zijn, van dien dag af, dat God den mens op de aarde geschapen heeft, van het ene einde des hemels tot aan het andere einde des hemels, of zulk een groot ding geschied of gehoord zij, als dit:</p> 
 <p><a name="an_4:33">4:33</a> Of een volk gehoord hebbe de stem van God, sprekende uit het midden des vuurs, gelijk als gij gehoord hebt, en levend zij gebleven?</p> 
 <p><a name="an_4:34">4:34</a> Of: of God verzocht heeft te gaan, om Zich een volk uit het midden eens volks aan te nemen, door verzoekingen, door tekenen, en door wonderen, en door strijd, en door een sterke hand, en door een uitgestrekten arm, en met grote verschrikkingen; naar al hetgeen de HEERE, uw God, ulieden voor uw ogen in Egypte gedaan heeft?</p> 
 <p><a name="an_4:35">4:35</a> U is het getoond, opdat gij wetet, dat de HEERE die God is; er is niemand meer dan Hij alleen!</p> 
 <p><a name="an_4:36">4:36</a> Van den hemel heeft Hij u Zijn stem laten horen, om u te onderwijzen; en op de aarde heeft Hij u Zijn groot vuur doen zien; en gij hebt Zijn woorden uit het midden des vuurs gehoord.</p> 
 <p><a name="an_4:37">4:37</a> En omdat Hij uw vaderen liefhad, en hun zaad na hen verkoren had, zo heeft Hij u voor Zijn aangezicht door Zijn grote kracht uit Egypte uitgevoerd;</p> 
 <p><a name="an_4:38">4:38</a> Om volken, die groter en machtiger waren dan gij, voor uw aangezicht uit de bezitting te verdrijven; om u in te brengen, dat Hij u hunlieder land ter erfenis gave, als het te dezen dage is.</p> 
 <p><a name="an_4:39">4:39</a> Zo zult gij heden weten, en in uw hart hervatten, dat de HEERE die God is, boven in den hemel, en onder op de aarde, niemand meer!</p> 
 <p><a name="an_4:40">4:40</a> En gij zult houden Zijn inzettingen en Zijn geboden, die ik u heden gebiede, opdat het u en uw kinderen na u welga, en opdat gij de dagen verlengt in het land, dat de HEERE, uw God, u geeft, voor altoos.</p> 
 <p><a name="an_4:41">4:41</a> Toen scheidde Mozes drie steden uit, aan deze zijde van de Jordaan, tegen den opgang der zon;</p> 
 <p><a name="an_4:42">4:42</a> Opdat daarheen vlood de doodslager, die zijn naaste onwetende doodslaat, dien hij van gisteren en eergisteren niet haatte; dat hij in een van deze steden vlood en levend bleef;</p> 
 <p><a name="an_4:43">4:43</a> Bezer in de woestijn, in het effen land, voor de Rubenieten; en Ramoth in Gilead, voor de Gadieten; en Golan in Bazan, voor de Manassieten.</p> 
 <p><a name="an_4:44">4:44</a> Dit is nu de wet, die Mozes de kinderen Israels voorstelde:</p> 
 <p><a name="an_4:45">4:45</a> Dit zijn de getuigenissen, en de inzettingen, en de rechten, die Mozes sprak tot de kinderen Israels, als zij uit Egypte waren uitgetogen;</p> 
 <p><a name="an_4:46">4:46</a> Aan deze zijde van de Jordaan, in het dal tegenover Beth-Peor, in het land van Sihon, den koning der Amorieten, die te Hesbon woonde; welken Mozes sloeg, en de kinderen Israels, als zij uit Egypte waren uitgetogen,</p> 
 <p><a name="an_4:47">4:47</a> En zijn land in bezitting genomen hadden; daartoe het land van Og, koning van Bazan; twee koningen der Amorieten, die aan deze zijde van de Jordaan waren, tegen den opgang der zon;</p> 
 <p><a name="an_4:48">4:48</a> Van Aroer af, dat aan den oever der beek Arnon is, tot aan den berg Sion, welke is Hermon;</p> 
 <p><a name="an_4:49">4:49</a> En al het vlakke veld, aan deze zijde van de Jordaan, naar het oosten, tot aan de zee des vlakken velds, onder Asdoth-Pisga.</p> 
 <p><a name="an_5:1">5:1</a> En Mozes riep het ganse Israel, en zeide tot hen: Hoor, Israel! de inzettingen en rechten, die ik heden voor uw oren spreek, dat gij ze leert en waarneemt, om dezelve te doen.</p> 
 <p><a name="an_5:2">5:2</a> De HEERE, onze God, heeft een verbond met ons gemaakt aan Horeb.</p> 
 <p><a name="an_5:3">5:3</a> Met onze vaderen heeft de HEERE dit verbond niet gemaakt, maar met ons, wij die hier heden allen levend zijn.</p> 
 <p><a name="an_5:4">5:4</a> Van aangezicht tot aangezicht heeft de HEERE met u op den berg gesproken uit het midden des vuurs,</p> 
 <p><a name="an_5:5">5:5</a> (Ik stond te dier tijd tussen den HEERE en tussen u, om u des HEEREN woord aan te zeggen; want gij vreesdet voor het vuur en klomt niet op den berg) zeggende:</p> 
 <p><a name="an_5:6">5:6</a> Ik ben de HEERE, uw God, Die u uit Egypteland, uit het diensthuis uitgeleid heb.</p> 
 <p><a name="an_5:7">5:7</a> Gij zult geen andere goden voor Mijn aangezicht hebben.</p> 
 <p><a name="an_5:8">5:8</a> Gij zult u geen gesneden beeld maken, noch enige gelijkenis, van hetgeen boven in den hemel, of onder op de aarde is; of in het water onder de aarde is;</p> 
 <p><a name="an_5:9">5:9</a> Gij zult u voor die niet buigen, noch hen dienen; want Ik, de HEERE, uw God, ben een ijverig God, Die de misdaad der vaderen bezoek aan de kinderen, en aan het derde, en aan het vierde lid dergenen, die Mij haten;</p> 
 <p><a name="an_5:10">5:10</a> En doe barmhartigheid aan duizenden dergenen, die Mij liefhebben, en Mijn geboden onderhouden.</p> 
 <p><a name="an_5:11">5:11</a> Gij zult den Naam des HEEREN, uws Gods, niet ijdellijk gebruiken; want de HEERE zal niet onschuldig houden dengene, die Zijn Naam ijdellijk gebruikt.</p> 
 <p><a name="an_5:12">5:12</a> Onderhoudt den sabbatdag, dat gij dien heiligt; gelijk als de HEERE, uw God, u geboden heeft.</p> 
 <p><a name="an_5:13">5:13</a> Zes dagen zult gij arbeiden, en al uw werk doen;</p> 
 <p><a name="an_5:14">5:14</a> Maar de zevende dag is de sabbat des HEEREN, uws Gods; dan zult gij geen werk doen, gij, noch uw zoon, noch uw dochter, noch uw dienstknecht, noch uw dienstmaagd, noch uw os, noch uw ezel, noch enig van uw vee, noch de vreemdeling, die in uw poorten is; opdat uw dienstknecht, en uw dienstmaagd ruste, gelijk als gij.</p> 
 <p><a name="an_5:15">5:15</a> Want gij zult gedenken, dat gij een dienstknecht in Egypteland geweest zijt, en dat de HEERE, uw God, u van daar heeft uitgeleid door een sterke hand en een uitgestrekten arm; daarom heeft u de HEERE, uw God, geboden, dat gij den sabbatdag houden zult.</p> 
 <p><a name="an_5:16">5:16</a> Eert uw vader, en uw moeder, gelijk als de HEERE, uw God, u geboden heeft, opdat uw dagen verlengd worden, en opdat het u welga in het land, dat u de HEERE, uw God, geven zal.</p> 
 <p><a name="an_5:17">5:17</a> Gij zult niet doodslaan.</p> 
 <p><a name="an_5:18">5:18</a> En gij zult geen overspel doen.</p> 
 <p><a name="an_5:19">5:19</a> En gij zult niet stelen.</p> 
 <p><a name="an_5:20">5:20</a> En gij zult geen valse getuigenis spreken tegen uw naaste.</p> 
 <p><a name="an_5:21">5:21</a> En gij zult niet begeren uws naasten vrouw; en gij zult u niet laten gelusten uws naasten huis, zijn akker, noch zijn dienstknecht, noch zijn dienstmaagd, zijn os, noch zijn ezel, noch iets, dat uws naasten is.</p> 
 <p><a name="an_5:22">5:22</a> Deze woorden sprak de HEERE tot uw ganse gemeente, op den berg, uit het midden des vuurs, der wolk en der donkerheid, met een grote stem, en deed daar niets toe; en Hij schreef ze op twee stenen tafelen, en gaf ze mij.</p> 
 <p><a name="an_5:23">5:23</a> En het geschiedde, als gij die stem uit het midden der duisternis hoordet, en de berg van vuur brandde, zo naderdet gij tot mij, alle hoofden uwer stammen, en uw oudsten,</p> 
 <p><a name="an_5:24">5:24</a> En zeidet: Zie, de HEERE, onze God, heeft ons Zijn heerlijkheid en Zijn grootheid laten zien, en wij hebben Zijn stem gehoord uit het midden des vuurs; dezen dag hebben wij gezien, dat God met den mens spreekt, en dat hij levend blijft.</p> 
 <p><a name="an_5:25">5:25</a> Maar nu, waarom zouden wij sterven? Want dit grote vuur zou ons verteren; indien wij voortvoeren de stem des HEEREN, onzes Gods, langer te horen, zo zouden wij sterven.</p> 
 <p><a name="an_5:26">5:26</a> Want wie is er van alle vlees, die de stem des levenden Gods, sprekende uit het midden des vuurs, gehoord heeft gelijk wij, en is levend gebleven?</p> 
 <p><a name="an_5:27">5:27</a> Nader gij, en hoor alles, wat de HEERE, onze God, zeggen zal; en spreek gij tot ons al wat de HEERE, onze God, tot u spreken zal, en wij zullen het horen en doen.</p> 
 <p><a name="an_5:28">5:28</a> Als nu de HEERE de stem uwer woorden hoorde, toen gij tot mij spraakt, zo zeide de HEERE tot mij: Ik heb gehoord de stem der woorden van dit volk, die zij tot u gesproken hebben; het is altemaal goed, dat zij gesproken hebben.</p> 
 <p><a name="an_5:29">5:29</a> Och, dat zij zulk een hart hadden, om Mij te vrezen, en al Mijn geboden te allen dage te onderhouden; opdat het hun en hun kinderen welging in eeuwigheid!</p> 
 <p><a name="an_5:30">5:30</a> Ga, zeg hun: Keert weder naar uw tenten.</p> 
 <p><a name="an_5:31">5:31</a> Maar gij, sta hier bij Mij, dat Ik tot u spreke al de geboden, en inzettingen, en rechten, die gij hun leren zult, dat zij ze doen in het land, hetwelk Ik hun geven zal, om dat te erven.</p> 
 <p><a name="an_5:32">5:32</a> Neemt dan waar, dat gij doet, gelijk als de HEERE, uw God, u geboden heeft; en wijkt niet af ter rechterhand, noch ter linkerhand.</p> 
 <p><a name="an_5:33">5:33</a> In al den weg, dien de HEERE, uw God, u gebiedt, zult gij gaan; opdat gij leeft, en dat het u welga, en gij de dagen verlengt in het land, dat gij erven zult.</p> 
 <p><a name="an_6:1">6:1</a> Dit zijn dan de geboden, de inzettingen en de rechten, die de HEERE, uw God, geboden heeft om u te leren; opdat gij ze doet in het land, naar hetwelk gij heentrekt, om dat erfelijk te bezitten;</p> 
 <p><a name="an_6:2">6:2</a> Opdat gij den HEERE, uw God, vrezet, om te houden al Zijn inzettingen, en Zijn geboden, die ik u gebiede; gij, en uw kind, en kindskind, al de dagen uws levens; en opdat uw dagen verlengd worden.</p> 
 <p><a name="an_6:3">6:3</a> Hoor dan, Israel! en neem waar, dat gij ze doet, opdat het u welga, en opdat gij zeer vermenigvuldigdet (gelijk als u de HEERE, uwer vaderen God, gesproken heeft) in het land, dat van melk en honig is vloeiende.</p> 
 <p><a name="an_6:4">6:4</a> Hoor, Israel! de HEERE, onze God, is een enig HEERE!</p> 
 <p><a name="an_6:5">6:5</a> Zo zult gij den HEERE, uw God, liefhebben, met uw ganse hart, en met uw ganse ziel, en met al uw vermogen.</p> 
 <p><a name="an_6:6">6:6</a> En deze woorden, die ik u heden gebiede, zullen in uw hart zijn.</p> 
 <p><a name="an_6:7">6:7</a> En gij zult ze uw kinderen inscherpen, en daarvan spreken, als gij in uw huis zit, en als gij op den weg gaat, en als gij nederligt, en als gij opstaat.</p> 
 <p><a name="an_6:8">6:8</a> Ook zult gij ze tot een teken binden op uw hand, en zij zullen u tot voorhoofdspanselen zijn tussen uw ogen.</p> 
 <p><a name="an_6:9">6:9</a> En gij zult ze op de posten van uw huis, en aan uw poorten schrijven.</p> 
 <p><a name="an_6:10">6:10</a> Als het dan zal geschied zijn, dat de HEERE, uw God, u zal hebben ingebracht in dat land, dat Hij uw vaderen, Abraham, Izak en Jakob, gezworen heeft, u te zullen geven; grote en goede steden, die gij niet gebouwd hebt,</p> 
 <p><a name="an_6:11">6:11</a> En huizen, vol van alle goeds, die gij niet gevuld hebt, en uitgehouwen bornputten, die gij niet uitgehouwen hebt, wijngaarden en olijfgaarden, die gij niet geplant hebt, en gij gegeten hebt en verzadigd zijt;</p> 
 <p><a name="an_6:12">6:12</a> Zo wacht u, dat gij den HEERE niet vergeet, Die u uit Egypteland, uit het diensthuis heeft uitgevoerd.</p> 
 <p><a name="an_6:13">6:13</a> Gij zult den HEERE, uw God, vrezen, en Hem dienen; en gij zult bij Zijn Naam zweren.</p> 
 <p><a name="an_6:14">6:14</a> Gij zult andere goden niet navolgen, van de goden der volken, die rondom u zijn.</p> 
 <p><a name="an_6:15">6:15</a> Want de HEERE, uw God is een ijverig God in het midden van u; dat de toorn des HEEREN, uws Gods, tegen u niet ontsteke, en Hij u van den aardbodem verdelge.</p> 
 <p><a name="an_6:16">6:16</a> Gij zult den HEERE, uw God, niet verzoeken, gelijk als gij Hem verzocht hebt te Massa.</p> 
 <p><a name="an_6:17">6:17</a> Gij zult de geboden des HEEREN, uws Gods, vlijtig houden, mitsgaders Zijn getuigenissen, en Zijn inzettingen, die Hij u geboden heeft.</p> 
 <p><a name="an_6:18">6:18</a> En gij zult doen, wat recht en goed is in de ogen des HEEREN; opdat het u welga, en dat gij inkomt, en erft het goede land, dat de HEERE uw vaderen gezworen heeft;</p> 
 <p><a name="an_6:19">6:19</a> Om al uw vijanden voor uw aangezicht te verdrijven, gelijk als de HEERE gesproken heeft.</p> 
 <p><a name="an_6:20">6:20</a> Wanneer uw zoon u morgen zal vragen, zeggende: Wat zijn dat voor getuigenissen, en inzettingen, en rechten, die de HEERE, onze God, ulieden geboden heeft?</p> 
 <p><a name="an_6:21">6:21</a> Zo zult gij tot uw zoon zeggen: Wij waren dienstknechten van Farao in Egypte; maar de HEERE heeft ons door een sterke hand uit Egypte uitgevoerd.</p> 
 <p><a name="an_6:22">6:22</a> En de HEERE gaf tekenen, en grote en kwade wonderen, in Egypte, aan Farao en aan zijn ganse huis, voor onze ogen;</p> 
 <p><a name="an_6:23">6:23</a> En hij voerde ons van daar uit, opdat Hij ons inbracht, om ons het land te geven, dat Hij onzen vaderen gezworen had.</p> 
 <p><a name="an_6:24">6:24</a> En de HEERE gebood ons te doen al deze inzettingen, om te vrezen den HEERE, onzen God, ons voor altoos ten goede, om ons in het leven te behouden, gelijk het te dezen dage is.</p> 
 <p><a name="an_6:25">6:25</a> En het zal ons gerechtigheid zijn, als wij zullen waarnemen te doen al deze geboden, voor het aangezicht des HEEREN, onzes Gods, gelijk Hij ons geboden heeft.</p> 
 <p><a name="an_7:1">7:1</a> Wanneer u de HEERE, uw God, zal gebracht hebben in het land, waar gij naar toe gaat, om dat te erven; en Hij vele volken voor uw aangezicht zal hebben uitgeworpen, de Hethieten, en de Girgasieten, en de Amorieten, en de Kanaanieten, en de Ferezieten, en de Hevieten, en de Jebusieten, zeven volken, die meerder en machtiger zijn dan gij;</p> 
 <p><a name="an_7:2">7:2</a> En de HEERE, uw God, hen zal gegeven hebben voor uw aangezicht, dat gij ze slaat; zo zult gij hen ganselijk verbannen; gij zult geen verbond met hen maken, noch hun genadig zijn.</p> 
 <p><a name="an_7:3">7:3</a> Gij zult u ook met hen niet vermaagschappen; gij zult uw dochters niet geven aan hun zonen, en hun dochters niet nemen voor uw zonen.</p> 
 <p><a name="an_7:4">7:4</a> Want zij zouden uw zonen van Mij doen afwijken, dat zij andere goden zouden dienen; en de toorn des HEEREN zou tegen ulieden ontsteken, en u haast verdelgen.</p> 
 <p><a name="an_7:5">7:5</a> Maar alzo zult gij hun doen: hun altaren zult gij afwerpen, en hun opgerichte beelden verbreken, en hun bossen zult gij afhouwen, en hun gesnedene beelden met vuur verbranden.</p> 
 <p><a name="an_7:6">7:6</a> Want gij zijt een heilig volk den HEERE, uw God; u heeft de HEERE, uw God, verkoren, dat gij Hem tot een volk des eigendoms zoudt zijn uit alle volken, die op den aardbodem zijn.</p> 
 <p><a name="an_7:7">7:7</a> De HEERE heeft geen lust tot u gehad, noch u verkoren, om uw veelheid boven alle andere volken; want gij waart het weinigste van alle volken.</p> 
 <p><a name="an_7:8">7:8</a> Maar omdat de HEERE ulieden liefhad, en opdat Hij hield den eed, dien Hij uw vaderen gezworen had, heeft u de HEERE met een sterke hand uitgevoerd, en heeft u verlost uit het diensthuis, uit de hand van Farao, koning van Egypte.</p> 
 <p><a name="an_7:9">7:9</a> Gij zult dan weten, dat de HEERE, uw God, die God is, die getrouwe God, welke het verbond en de weldadigheid houdt dien, die Hem liefhebben, en Zijn geboden houden tot in duizend geslachten.</p> 
 <p><a name="an_7:10">7:10</a> En Hij vergeldt een ieder van hen, die Hem haten, in zijn aangezicht, om hem te verderven; Hij zal het Zijn hater niet vertrekken, in zijn aangezicht zal Hij het hem vergelden.</p> 
 <p><a name="an_7:11">7:11</a> Houdt dan de geboden, en de inzettingen, en de rechten, die ik u heden gebiede, om die te doen.</p> 
 <p><a name="an_7:12">7:12</a> Zo zal het geschieden, omdat gij deze rechten zult horen, en houden, en dezelve doen, dat de HEERE, uw God, u het verbond en de weldadigheid zal houden, die Hij uw vaderen gezworen heeft;</p> 
 <p><a name="an_7:13">7:13</a> En Hij zal u liefhebben, en zal u zegenen, en u doen vermenigvuldigen; en Hij zal zegenen de vrucht uws buiks, en de vrucht uws lands, uw koren, en uw most, en uw olie, de voortzetting uwer koeien, en de kudden van uw klein vee, in het land, dat Hij aan uw vaderen gezworen heeft u te geven.</p> 
 <p><a name="an_7:14">7:14</a> Gezegend zult gij zijn boven alle volken; er zal onder u noch man noch vrouw onvruchtbaar zijn, ook niet onder uw beesten;</p> 
 <p><a name="an_7:15">7:15</a> En de HEERE zal alle krankheid van u afweren, en Hij zal u geen van de kwade ziekten der Egyptenaren, die gij kent, opleggen, maar zal ze leggen op allen, die u haten.</p> 
 <p><a name="an_7:16">7:16</a> Gij zult dan al die volken verteren, die de HEERE, uw God, u geven zal; uw oog zal hen niet verschonen, en gij zult hun goden niet dienen; want dat zoude u een strik zijn.</p> 
 <p><a name="an_7:17">7:17</a> Zo gij in uw hart zeidet: Deze volken zijn meerder dan ik; hoe zou ik hen uit de bezitting kunnen verdrijven?</p> 
 <p><a name="an_7:18">7:18</a> Vreest niet voor hen; gedenkt steeds, wat de HEERE, uw God, aan Farao en aan alle Egyptenaren gedaan heeft;</p> 
 <p><a name="an_7:19">7:19</a> De grote verzoekingen, die uw ogen gezien hebben, en de tekenen, en de wonderen, en de sterke hand, en den uitgestrekten arm, door welken u de HEERE uw God, heeft uitgevoerd; alzo zal de HEERE, uw God, doen aan alle volken, voor welker aangezicht gij vreest.</p> 
 <p><a name="an_7:20">7:20</a> Daartoe zal de HEERE, uw God, ook horzelen onder hen zenden; totdat zij omkomen, die overgebleven, en voor uw aangezicht verborgen zijn.</p> 
 <p><a name="an_7:21">7:21</a> Ontzet u niet voor hunlieder aangezicht; want de HEERE, uw God, is in het midden van u, een groot en vreselijk God.</p> 
 <p><a name="an_7:22">7:22</a> En de HEERE, uw God, zal deze volken voor uw aangezicht allengskens uitwerpen; haastelijk zult gij hen niet mogen te niet doen, opdat het wild des velds niet tegen u vermenigvuldige.</p> 
 <p><a name="an_7:23">7:23</a> En de HEERE zal hen geven voor uw aangezicht, en Hij zal hen verschrikken met grote verschrikking, totdat zij verdelgd worden.</p> 
 <p><a name="an_7:24">7:24</a> Ook zal Hij hun koningen in uw hand geven, dat gij hun naam van onder den hemel te niet doet; geen man zal voor uw aangezicht bestaan, totdat gij hen zult hebben verdelgd.</p> 
 <p><a name="an_7:25">7:25</a> De gesneden beelden van hun goden zult gij met vuur verbranden; het zilver en goud, dat daaraan is, zult gij niet begeren, noch voor u nemen, opdat gij daardoor niet verstrikt wordt; want dat is den HEERE, uw God, een gruwel.</p> 
 <p><a name="an_7:26">7:26</a> Gij zult dan den gruwel in uw huis niet brengen, dat gij een ban zoudt worden, gelijk datzelve is; gij zult het ganselijk verfoeien, en te enenmaal een gruwel daarvan hebben, want het is een ban.</p> 
 <p><a name="an_8:1">8:1</a> Alle geboden, die ik u heden gebiede, zult gij waarnemen om te doen, opdat gij leeft, en vermenigvuldigt, en inkomt, en het land erft, dat de HEERE aan uw vaderen gezworen heeft.</p> 
 <p><a name="an_8:2">8:2</a> En gij zult gedenken aan al den weg, dien u den HEERE, uw God, deze veertig jaren in de woestijn geleid heeft; opdat Hij u verootmoedige, om u te verzoeken, om te weten, wat in uw hart was, of gij Zijn geboden zoudt houden, of niet.</p> 
 <p><a name="an_8:3">8:3</a> En Hij verootmoedigde u, en liet u hongeren, en spijsde u met het Man, dat gij niet kendet, noch uw vaderen gekend hadden; opdat Hij u bekend maakte, dat de mens niet alleen van het brood leeft, maar dat de mens leeft van alles, wat uit des HEEREN mond uitgaat.</p> 
 <p><a name="an_8:4">8:4</a> Uw kleding is aan u niet verouderd, en uw voet is niet gezwollen, deze veertig jaren.</p> 
 <p><a name="an_8:5">8:5</a> Bekent dan in uw hart, dat de HEERE, uw God, u kastijdt, gelijk als een man zijn zoon kastijdt.</p> 
 <p><a name="an_8:6">8:6</a> En houdt de geboden des HEEREN, uws Gods, om in Zijn wegen te wandelen, en om Hem te vrezen.</p> 
 <p><a name="an_8:7">8:7</a> Want de HEERE, uw God, brengt u in een goed land, een land van waterbeken, fonteinen en diepten, die in dalen en in bergen uitvlieten;</p> 
 <p><a name="an_8:8">8:8</a> Een land van tarwe en gerst, en wijnstokken, en vijgebomen, en granaatappelen; een land van olierijke olijfbomen, en van honig;</p> 
 <p><a name="an_8:9">8:9</a> Een land, waarin gij brood zonder schaarsheid eten zult, waarin u niets ontbreken zal; een land, welks stenen ijzer zijn, en uit welks bergen gij koper uithouwen zult.</p> 
 <p><a name="an_8:10">8:10</a> Als gij dan zult gegeten hebben, en verzadigd zijn, zo zult gij den HEERE, uw God, loven over dat goede land, dat Hij u zal hebben gegeven.</p> 
 <p><a name="an_8:11">8:11</a> Wacht u, dat gij den HEERE, uw God, niet vergeet, dat gij niet zoudt houden Zijn geboden, en Zijn rechten, en Zijn inzettingen, die ik u heden gebiede;</p> 
 <p><a name="an_8:12">8:12</a> Opdat niet misschien, als gij zult gegeten hebben, en verzadigd zijn, en goede huizen gebouwd hebben, en die bewonen,</p> 
 <p><a name="an_8:13">8:13</a> En uw runderen en uw schapen zullen vermeerderd zijn, ook zilver en goud u zal vermeerderd zijn, ja, al wat gij hebt vermeerderd zal zijn;</p> 
 <p><a name="an_8:14">8:14</a> Uw hart zich alsdan verheffe, dat gij vergeet den HEERE, uw God, Die u uit Egypteland, uit het diensthuis, uitgevoerd heeft;</p> 
 <p><a name="an_8:15">8:15</a> Die u geleid heeft in die grote en vreselijke woestijn, waar vurige slangen, en schorpioenen, en dorheid, waar geen water was; Die u water uit de keiachtige rots voortbracht;</p> 
 <p><a name="an_8:16">8:16</a> Die u in de woestijn spijsde met Man, dat uw vaderen niet gekend hadden; om u te verootmoedigen, en om u te verzoeken, opdat Hij u ten laatste weldeed;</p> 
 <p><a name="an_8:17">8:17</a> En gij in uw hart zegt: Mijn kracht, en de sterkte mijner hand heeft mij dit vermogen verkregen.</p> 
 <p><a name="an_8:18">8:18</a> Maar gij zult gedenken den HEERE, uw God, dat Hij het is, Die u kracht geeft om vermogen te verkrijgen; opdat Hij Zijn verbond bevestige, dat Hij aan uw vaderen gezworen heeft, gelijk het te dezen dage is.</p> 
 <p><a name="an_8:19">8:19</a> Maar indien het geschiedt, dat gij den HEERE, uw God, ganselijk vergeet, en andere goden navolgt, en hen dient, en u voor dezelve buigt, zo betuig ik heden tegen u, dat gij voorzeker zult vergaan.</p> 
 <p><a name="an_8:20">8:20</a> Gelijk de heidenen, die de HEERE voor uw aangezicht verdaan heeft, alzo zult gij vergaan, omdat gij de stem des HEEREN, uws Gods, niet gehoorzaam zult geweest zijn.</p> 
 <p><a name="an_9:1">9:1</a> Hoor, Israel! gij zult heden over de Jordaan gaan, dat gij inkomt, om volken te erven, die groter en sterker zijn dan gij; steden, die groot en tot in den hemel gesterkt zijn;</p> 
 <p><a name="an_9:2">9:2</a> Een groot en lang volk, kinderen der Enakieten; die gij kent, en van welke gij gehoord hebt: Wie zou bestaan voor het aangezicht der kinderen van Enak?</p> 
 <p><a name="an_9:3">9:3</a> Zo zult gij heden weten, dat de HEERE, uw God, Degene is, Die voor uw aangezicht doorgaat, een verterend vuur: Die zal hen verdelgen, en Die zal hen voor uw aangezicht nederwerpen; en gij zult ze uit de bezitting verdrijven, en zult hen haastelijk te niet doen, gelijk als de HEERE tot u gesproken heeft.</p> 
 <p><a name="an_9:4">9:4</a> Wanneer hen nu de HEERE, uw God, voor uw aangezicht zal hebben uitgestoten, zo spreek niet in uw hart, zeggende: De HEERE heeft mij om mijn gerechtigheid ingebracht, om dit land te erven; want, om de goddeloosheid dezer volken, verdrijft hen de HEERE voor uw aangezicht uit de bezitting.</p> 
 <p><a name="an_9:5">9:5</a> Niet om uw gerechtigheid, noch om de oprechtheid uws harten, komt gij er henen in, om hun land te erven; maar om de goddeloosheid dezer volken, verdrijft hen de HEERE, uw God, voor uw aangezicht uit de bezitting: en om het woord te bevestigen, dat de HEERE, uw God, aan uw vaderen, Abraham, Izak en Jakob, gezworen heeft.</p> 
 <p><a name="an_9:6">9:6</a> Weet dan, dat u de HEERE, uw God, niet om uw gerechtigheid, ditzelve goede land geeft, om dat te erven; want gij zijt een hardnekkig volk.</p> 
 <p><a name="an_9:7">9:7</a> Gedenk, vergeet niet, dat gij den HEERE, uw God, in de woestijn, zeer vertoornd hebt; van dien dag af, dat gij uit Egypteland uitgegaan zijt, totdat gij kwaamt aan deze plaats, zijt gijlieden wederspannig geweest tegen den HEERE.</p> 
 <p><a name="an_9:8">9:8</a> Want aan Horeb vertoorndet gij den HEERE zeer, dat Hij Zich tegen u vertoornde, om u te verdelgen.</p> 
 <p><a name="an_9:9">9:9</a> Als ik op den berg geklommen was, om te ontvangen de stenen tafelen, de tafelen des verbonds, dat de HEERE met ulieden gemaakt had, toen bleef ik veertig dagen en veertig nachten op den berg, at geen brood, en dronk geen water.</p> 
 <p><a name="an_9:10">9:10</a> En de HEERE gaf mij de twee stenen tafelen, met Gods vinger beschreven; en op dezelve, naar al de woorden, die de HEERE op den berg, uit het midden des vuurs, ten dage der verzameling, met ulieden gesproken had.</p> 
 <p><a name="an_9:11">9:11</a> Zo geschiedde het, ten einde van veertig dagen en veertig nachten, als mij de HEERE de twee stenen tafelen, de tafelen des verbonds, gaf,</p> 
 <p><a name="an_9:12">9:12</a> Dat de HEERE tot mij zeide: Sta op, ga haastelijk af van hier; want uw volk, dat gij uit Egypte hebt uitgevoerd, heeft het verdorven; zij zijn haastelijk afgeweken van den weg, dien Ik hun geboden had; zij hebben zich een gegoten beeld gemaakt.</p> 
 <p><a name="an_9:13">9:13</a> Voorts sprak de HEERE tot mij, zeggende: Ik heb dit volk aangemerkt, en zie, het is een hardnekkig volk.</p> 
 <p><a name="an_9:14">9:14</a> Laat van Mij af, dat Ik hen verdelge, en hun naam van onder den hemel uitdoe; en Ik zal u tot een machtiger en meerder volk maken, dan dit is.</p> 
 <p><a name="an_9:15">9:15</a> Toen keerde ik mij, en ging van den berg af; de berg nu brandde van vuur, en de twee tafelen des verbonds waren op beide mijn handen.</p> 
 <p><a name="an_9:16">9:16</a> En ik zag toe, en ziet, gij hadt tegen den HEERE, uw God, gezondigd; gij hadt u een gegoten kalf gemaakt; gij waart haastelijk afgeweken van den weg, dien u de HEERE geboden had.</p> 
 <p><a name="an_9:17">9:17</a> Toen vatte ik de twee tafelen, en wierp ze heen uit beide mijn handen, en brak ze voor uw ogen.</p> 
 <p><a name="an_9:18">9:18</a> En ik wierp mij neder voor het aangezicht des HEEREN, als in het eerst, veertig dagen en veertig nachten; ik at geen brood, en dronk geen water; om al uw zonde, die gij hadt gezondigd, doende dat kwaad is in des HEEREN ogen, om Hem tot toorn te verwekken.</p> 
 <p><a name="an_9:19">9:19</a> Want ik vreesde vanwege den toorn en de grimmigheid waarmede de HEERE zeer op ulieden vertoornd was, om u te verdelgen; doch de HEERE verhoorde mij ook op dat maal.</p> 
 <p><a name="an_9:20">9:20</a> Ook vertoornde Zich de HEERE zeer tegen Aaron, om hem te verdelgen; doch ik bad ook ter zelver tijd voor Aaron.</p> 
 <p><a name="an_9:21">9:21</a> Maar uw zonde, het kalf, dat gij hadt gemaakt, nam ik, en verbrandde het met vuur, en stampte het, malende het wel, totdat het verdund werd tot stof; en zijn stof wierp ik in de beek, die van den berg afvliet.</p> 
 <p><a name="an_9:22">9:22</a> Ook vertoorndet gij den HEERE zeer te Thab-era en te Massa, en te Kibroth-Thaava.</p> 
 <p><a name="an_9:23">9:23</a> Voorts als de HEERE ulieden zond uit dat land, dat Ik u gegeven heb; zo waart gij den mond des HEEREN, uws Gods, wederspannig, en geloofdet Hem niet, en waart Zijn stem niet gehoorzaam.</p> 
 <p><a name="an_9:24">9:24</a> Wederspannig zijt gij geweest tegen den HEERE, van de dag af, dat ik u gekend heb.</p> 
 <p><a name="an_9:25">9:25</a> En ik wierp mij neder voor des HEEREN aangezicht, die veertig dagen en veertig nachten, in welke ik mij nederwierp, dewijl de HEERE gezegd had, dat Hij u verdelgen zou.</p> 
 <p><a name="an_9:26">9:26</a> En ik bad tot den HEERE, en zeide: Heere, HEERE, verderf Uw volk en Uw erfdeel niet, dat Gij door Uw grootheid verlost hebt; dat Gij uit Egypte door een sterke hand hebt uitgevoerd.</p> 
 <p><a name="an_9:27">9:27</a> Gedenk aan Uw knechten, Abraham, Izak en Jakob; zie niet op de hardigheid dezes volks, noch op zijn goddeloosheid, noch op zijn zonde;</p> 
 <p><a name="an_9:28">9:28</a> Opdat het land, van waar Gij ons hebt uitgevoerd, niet zegge: Omdat ze de HEERE niet kon brengen in het land, waarvan Hij hun gesproken had, en omdat Hij hen haatte, heeft Hij ze uitgevoerd, om hen te doden in de woestijn.</p> 
 <p><a name="an_9:29">9:29</a> Zij zijn toch Uw volk, en Uw erfdeel, dat Gij door Uw grote kracht, en door Uw uitgestrekten arm hebt uitgevoerd!</p> 
 <p><a name="an_10:1">10:1</a> Ter zelver tijd zeide de HEERE tot mij: Houw u twee stenen tafelen, als de eerste, en klim tot Mij op dezen berg; daarna zult gij u een kist van hout maken.</p> 
 <p><a name="an_10:2">10:2</a> En Ik zal op die tafelen schrijven de woorden, die geweest zijn op de eerste tafelen, die gij gebroken hebt; en gij zult ze leggen in die kist.</p> 
 <p><a name="an_10:3">10:3</a> Alzo maakte ik een kist van sittimhout, en hieuw twee stenen tafelen als de eerste; en ik klom op den berg, en de twee tafelen waren in mijn hand.</p> 
 <p><a name="an_10:4">10:4</a> Toen schreef Hij op de tafelen, naar het eerste schrift, de tien woorden, die de HEERE, ten dage der verzameling, op den berg, uit het midden des vuurs, tot ulieden gesproken had; en de HEERE gaf ze mij.</p> 
 <p><a name="an_10:5">10:5</a> En ik keerde mij, en ging af van den berg, en legde de tafelen in de kist, die ik gemaakt had; en aldaar zijn zij, gelijk als de HEERE mij geboden heeft.</p> 
 <p><a name="an_10:6">10:6</a> (En de kinderen Israels reisden van Beeroth-Bene-jaakan en Mosera. Aldaar stierf Aaron, en werd aldaar begraven; en zijn zoon Eleazar bediende het priesterambt in zijn plaats.</p> 
 <p><a name="an_10:7">10:7</a> Van daar reisden zij naar Gudgod, en van Gudgod naar Jotbath, een land van waterbeken.)</p> 
 <p><a name="an_10:8">10:8</a> Ter zelver tijd scheidde de HEERE den stam Levi uit, om de ark des verbonds des HEEREN te dragen, om voor het aangezicht des HEEREN te staan, om Hem te dienen, en om in Zijn Naam te zegenen, tot op dezen dag.</p> 
 <p><a name="an_10:9">10:9</a> Daarom heeft Levi geen deel noch erve met zijn broederen; de HEERE is zijn Erfdeel, gelijk als de HEERE, uw God, tot hem gesproken heeft.</p> 
 <p><a name="an_10:10">10:10</a> En ik stond op den berg, als de vorige dagen, veertig dagen en veertig nachten; en de HEERE verhoorde mij ook op datzelve maal; de HEERE heeft u niet willen verderven.</p> 
 <p><a name="an_10:11">10:11</a> Maar de HEERE zeide tot mij: Sta op, ga op de reize, voor het aangezicht des volks, dat zij inkomen, en erven het land, dat Ik hun vaderen gezworen heb, hun te geven.</p> 
 <p><a name="an_10:12">10:12</a> Nu dan, Israel! wat eist de HEERE, uw God van u dan den HEERE, uw God, te vrezen, in al Zijn wegen te wandelen, en Hem lief te hebben, en den HEERE, uw God, te dienen, met uw ganse hart en met uw ganse ziel;</p> 
 <p><a name="an_10:13">10:13</a> Om te houden de geboden des HEEREN, en Zijn inzettingen, die ik u heden gebiede, u ten goede.</p> 
 <p><a name="an_10:14">10:14</a> Ziet, des HEEREN, uws Gods, is de hemel, en de hemel der hemelen, de aarde, en al wat daarin is.</p> 
 <p><a name="an_10:15">10:15</a> Alleenlijk heeft de HEERE lust gehad aan uw vaderen, om die lief te hebben, en heeft hun zaad na hen, ulieden, uit al de volken verkoren, gelijk het te dezen dage is.</p> 
 <p><a name="an_10:16">10:16</a> Besnijdt dan de voorhuid uws harten, en verhardt uw nek niet meer.</p> 
 <p><a name="an_10:17">10:17</a> Want de HEERE, uw God, is een God der goden, en een Heere der heren; die grote, die machtige, en die vreselijke God, Die geen aangezicht aanneemt, noch geschenk ontvangt;</p> 
 <p><a name="an_10:18">10:18</a> Die het recht van den wees en van de weduwe doet; en den vreemdeling liefheeft, dat Hij hem brood en kleding geve.</p> 
 <p><a name="an_10:19">10:19</a> Daarom zult gijlieden den vreemdeling liefhebben, want gij zijt vreemdelingen geweest in Egypteland.</p> 
 <p><a name="an_10:20">10:20</a> Den HEERE, uw God, zult gij vrezen; Hem zult gij dienen, en Hem zult gij aanhangen, en bij Zijn Naam zweren.</p> 
 <p><a name="an_10:21">10:21</a> Hij is uw Lof, en Hij is uw God. Die bij u gedaan heeft deze grote en vreselijke dingen, die uw ogen gezien hebben.</p> 
 <p><a name="an_10:22">10:22</a> Uw vaderen togen af naar Egypte met zeventig zielen; en nu heeft u de HEERE, uw God, gesteld als de sterren des hemels in menigte.</p> 
 <p><a name="an_11:1">11:1</a> Daarom zult gij den HEERE, uw God, liefhebben, en gij zult te allen dage onderhouden Zijn bevel, en Zijn inzettingen, en Zijn rechten, en Zijn geboden.</p> 
 <p><a name="an_11:2">11:2</a> En gijlieden zult heden weten, dat ik niet spreek met uw kinderen, die het niet weten, en de onderwijzing des HEEREN, uws Gods, niet gezien hebben. Zijn grootheid, Zijn sterke hand en Zijn uitgestrekten arm;</p> 
 <p><a name="an_11:3">11:3</a> Daartoe Zijn tekenen en Zijn daden, die Hij in het midden van Egypte gedaan heeft, aan Farao, den koning van Egypte, en aan zijn ganse land;</p> 
 <p><a name="an_11:4">11:4</a> En wat Hij gedaan heeft aan het heir der Egyptenaren, aan deszelfs paarden en aan deszelfs wagenen; dat Hij de wateren van de Schelfzee boven hun aangezicht deed overzwemmen, als zij ulieden van achteren vervolgden; en de HEERE verdeed hen, tot op dezen dag.</p> 
 <p><a name="an_11:5">11:5</a> En wat Hij ulieden gedaan heeft in de woestijn, totdat gij gekomen zijt aan deze plaats.</p> 
 <p><a name="an_11:6">11:6</a> Daarboven, wat Hij gedaan heeft aan Dathan, en aan Abiram, zonen van Eliab, den zoon van Ruben; hoe de aarde haar mond opendeed, en hen verslond met hun huisgezinnen, en hun tenten, ja, al wat bestond, dat hun aanging, in het midden van gans Israel.</p> 
 <p><a name="an_11:7">11:7</a> Want het zijn uw ogen, die gezien hebben al dit grote werk des HEEREN, dat Hij gedaan heeft.</p> 
 <p><a name="an_11:8">11:8</a> Houdt dan alle geboden, die ik u heden gebiede; opdat gij gesterkt wordt en inkomt, en erft het land, waarheen gij overtrekt, om dat te erven;</p> 
 <p><a name="an_11:9">11:9</a> En opdat gij de dagen verlengt in het land, dat de HEERE uw vaderen gezworen heeft, aan hen en aan hun zaad te geven; een land, vloeiende van melk en honig.</p> 
 <p><a name="an_11:10">11:10</a> Want het land, waar gij naar toe gaat, om dat te erven, is niet als Egypteland, van waar gij uitgegaan zijt, hetwelk gij bezaaidet met uw zaad, en bewaterdet met uw gang, als een kruidhof.</p> 
 <p><a name="an_11:11">11:11</a> Maar het land, waarheen gij overtrekt, om dat te erven, is een land van bergen en van dalen; het drinkt water bij den regen des hemels;</p> 
 <p><a name="an_11:12">11:12</a> Een land, dat de HEERE, uw God, bezorgt; de ogen des HEEREN, uws Gods, zijn gedurig daarop, van het begin des jaars tot het einde des jaars.</p> 
 <p><a name="an_11:13">11:13</a> En het zal geschieden, zo gij naarstiglijk zult horen naar Mijn geboden, die Ik u heden gebiede, om den HEERE, uw God, lief te hebben, en Hem te dienen, met uw ganse hart en met uw ganse ziel;</p> 
 <p><a name="an_11:14">11:14</a> Zo zal Ik den regen uws lands geven te Zijner tijd, vroegen regen en spaden regen, opdat gij uw koren, en uw most, en uw olie inzamelt.</p> 
 <p><a name="an_11:15">11:15</a> En Ik zal kruid geven op uw veld voor uw beesten; en gij zult eten en verzadigd worden.</p> 
 <p><a name="an_11:16">11:16</a> Wacht uzelven, dat ulieder hart niet verleid worde, dat gij afwijkt, en andere goden dient, en u voor die buigt;</p> 
 <p><a name="an_11:17">11:17</a> Dat de toorn des HEEREN tegen ulieden ontsteke, en Hij den hemel toesluite, dat er geen regen zij, en het aardrijk zijn gewas niet geve; en gij haastelijk omkomt van het goede land, dat u de HEERE geeft.</p> 
 <p><a name="an_11:18">11:18</a> Legt dan deze mijn woorden in uw hart, en in uw ziel, en bindt ze tot een teken op uw hand, dat zij tot voorhoofdspanselen zijn tussen uw ogen;</p> 
 <p><a name="an_11:19">11:19</a> En leert die uw kinderen, sprekende daarvan, als gij in uw huis zit, en als gij op den weg gaat, en als gij nederligt, en als gij opstaat;</p> 
 <p><a name="an_11:20">11:20</a> En schrijft ze op de posten van uw huis, en aan uw poorten;</p> 
 <p><a name="an_11:21">11:21</a> Opdat uw dagen, en de dagen uwer kinderen, in het land, dat de HEERE uw vaderen gezworen heeft hun te geven, vermenigvuldigen, gelijk de dagen des hemels op de aarde.</p> 
 <p><a name="an_11:22">11:22</a> Want zo gij naarstiglijk houdt al deze geboden, die ik u gebiede om die te doen, den HEERE, uw God, liefhebbende, wandelende in al Zijn wegen, en Hem aanhangende;</p> 
 <p><a name="an_11:23">11:23</a> Zo zal de HEERE al deze volken voor uw aangezicht uit de bezitting verdrijven, en gij zult erfelijk bezitten groter en machtiger volken, dan gij zijt.</p> 
 <p><a name="an_11:24">11:24</a> Alle plaats, waar uw voetzool op treedt, zal de uwe zijn; van de woestijn en den Libanon, van de rivier, de rivier Frath, tot aan de achterste zee, zal uw landpale zijn.</p> 
 <p><a name="an_11:25">11:25</a> Niemand zal voor uw aangezicht bestaan; de HEERE, uw God, zal uw schrik en uw vreze geven over al het land, waarop gij treden zult, gelijk als Hij tot u gesproken heeft.</p> 
 <p><a name="an_11:26">11:26</a> Ziet, ik stel ulieden heden voor, zegen en vloek:</p> 
 <p><a name="an_11:27">11:27</a> Den zegen, wanneer gij horen zult naar de geboden des HEEREN, uws Gods, die ik u heden gebiede;</p> 
 <p><a name="an_11:28">11:28</a> Maar den vloek, zo gij niet horen zult naar de geboden des HEEREN, uws Gods, en afwijkt van den weg, dien ik u heden gebiede, om andere goden na te wandelen, die gij niet gekend hebt.</p> 
 <p><a name="an_11:29">11:29</a> En het zal geschieden, als u de HEERE, uw God, zal hebben ingebracht in het land, waar gij naar toe gaat, om dat te erven; dan zult gij den zegen uitspreken op den berg Gerizim, en den vloek op den berg Ebal.</p> 
 <p><a name="an_11:30">11:30</a> Zijn zij niet aan gene zijde van de Jordaan, achter den weg van den ondergang der zon, in het land der Kanaanieten, die in het vlakke veld wonen, tegenover Gilgal, bij de eikenbossen van More?</p> 
 <p><a name="an_11:31">11:31</a> Want gijlieden zult over de Jordaan gaan, dat gij inkomet om te erven dat land, dat de HEERE, uw God, u geven zal; en gij zult het erfelijk bezitten, en daarin wonen.</p> 
 <p><a name="an_11:32">11:32</a> Neemt dan waar te doen al de inzettingen en de rechten, die ik u heden voorstel.</p> 
 <p><a name="an_12:1">12:1</a> Dit zijn de inzettingen en de rechten, die gijlieden zult waarnemen om te doen, in dat land, hetwelk u de HEERE, uwer vaderen God, gegeven heeft, om het te erven; al de dagen, die gijlieden op den aardbodem leeft.</p> 
 <p><a name="an_12:2">12:2</a> Gij zult ganselijk vernielen al de plaatsen, alwaar de volken, die gij zult erven, hun goden gediend hebben; op de hoge bergen, en op de heuvelen, en onder allen groenen boom.</p> 
 <p><a name="an_12:3">12:3</a> En gij zult hun altaren afwerpen, en hun opgerichte beelden verbreken, en hun bossen met vuur verbranden, en de gesneden beelden hunner goden nederhouwen; en gij zult hun naam te niet doen uit diezelve plaats.</p> 
 <p><a name="an_12:4">12:4</a> Gij zult den HEERE, uw God, alzo niet doen!</p> 
 <p><a name="an_12:5">12:5</a> Maar naar de plaats, die de HEERE, uw God, uit al uw stammen verkiezen zal, om Zijn Naam aldaar te zetten, naar Zijn woning zult gijlieden vragen, en daarheen zult gij komen;</p> 
 <p><a name="an_12:6">12:6</a> En daarheen zult gijlieden brengen uw brandofferen, en uw slachtofferen, en uw tienden, en het hefoffer uwer hand, en uw geloften, en uw vrijwillige offeren, en de eerstgeboorten uwer runderen en uwer schapen.</p> 
 <p><a name="an_12:7">12:7</a> En aldaar zult gijlieden voor het aangezicht des HEEREN, uws Gods, eten en vrolijk zijn, gijlieden en uw huizen, over alles, waaraan gij uw hand geslagen hebt, waarin u de HEERE, uw God, gezegend heeft.</p> 
 <p><a name="an_12:8">12:8</a> Gij zult niet doen naar alles, wat wij hier heden doen, een ieder al wat in zijn ogen recht is.</p> 
 <p><a name="an_12:9">12:9</a> Want gij zijt tot nu toe niet gekomen in de rust en in de erfenis, die de HEERE, uw God, u geven zal.</p> 
 <p><a name="an_12:10">12:10</a> Maar gij zult over de Jordaan gaan, en wonen in het land, dat u de HEERE, uw God, zal doen erven; en Hij zal u rust geven van al uw vijanden rondom, en gij zult zeker wonen.</p> 
 <p><a name="an_12:11">12:11</a> Dan zal er een plaats zijn, die de HEERE, uw God, verkiezen zal, om Zijn Naam aldaar te doen wonen; daarheen zult gij brengen alles, wat ik u gebiede: uw brandofferen, en uw slachtofferen, uw tienden, en het hefoffer uwer hand, en alle keur uwer geloften, die gij den HEERE beloven zult.</p> 
 <p><a name="an_12:12">12:12</a> En gij zult vrolijk zijn voor het aangezicht des HEEREN, uws Gods, gijlieden, en uw zonen, en uw dochteren, en uw dienstknechten, en uw dienstmaagden, en de Leviet, die in uw poorten is; want hij heeft geen deel noch erve met ulieden.</p> 
 <p><a name="an_12:13">12:13</a> Wacht u, dat gij uw brandofferen niet offert in alle plaats, die gij zien zult.</p> 
 <p><a name="an_12:14">12:14</a> Maar in de plaats, die de HEERE in een uwer stammen zal verkiezen, daar zult gij uw brandofferen offeren, en daar zult gij doen al wat ik u gebiede.</p> 
 <p><a name="an_12:15">12:15</a> Doch naar allen lust uwer ziel zult gij slachten en vlees eten, naar den zegen des HEEREN, uws Gods, dien Hij u geeft, in al uw poorten; de onreine en de reine zal daarvan eten, als van een ree, en als van een hert.</p> 
 <p><a name="an_12:16">12:16</a> Alleenlijk het bloed zult gijlieden niet eten; gij zult het op de aarde uitgieten als water.</p> 
 <p><a name="an_12:17">12:17</a> Gij zult in uw poorten niet mogen eten de tienden van uw koren, en van uw most, en van uw olie, noch de eerstgeboorten van uw runderen en van uw schapen, noch enige uwer geloften, die gij zult hebben beloofd, noch uw vrijwillige offeren, noch het hefoffer uwer hand.</p> 
 <p><a name="an_12:18">12:18</a> Maar gij zult dat eten voor het aangezicht des HEEREN, uws Gods, in de plaats, die de HEERE, uw God, verkiezen zal, gij, en uw zoon, en uw dochter, en uw dienstknecht, en uw dienstmaagd, en de Leviet, die in uw poorten is; en gij zult vrolijk zijn voor het aangezicht des HEEREN, uws Gods, over alles, waaraan gij uw handen geslagen hebt.</p> 
 <p><a name="an_12:19">12:19</a> Wacht u, dat gij den Leviet niet verlaat, al uw dagen in uw land.</p> 
 <p><a name="an_12:20">12:20</a> Wanneer de HEERE, uw God, uw landpale zal verwijd hebben, gelijk als Hij tot u gesproken heeft, en gij zeggen zult: Ik zal vlees eten; dewijl uw ziel lust heeft vlees te eten, zo zult gij vlees eten, naar allen lust uwer ziel.</p> 
 <p><a name="an_12:21">12:21</a> Zo de plaats, die de HEERE, uw God, verkiezen zal, om Zijn Naam aldaar te zetten, verre van u zal zijn, zo zult gij slachten van uw runderen en van uw schapen, die de HEERE u gegeven heeft, gelijk als ik u geboden heb; en gij zult eten in uw poorten, naar allen lust uwer ziel.</p> 
 <p><a name="an_12:22">12:22</a> Doch gelijk als een ree en een hert gegeten wordt, alzo zult gij dat eten; de onreine en de reine zullen het te zamen eten.</p> 
 <p><a name="an_12:23">12:23</a> Alleen houdt vast, dat gij het bloed niet eet; want het bloed is de ziel; daarom zult gij de ziel met het vlees niet eten;</p> 
 <p><a name="an_12:24">12:24</a> Gij zult dat niet eten; op de aarde zult gij het uitgieten als water;</p> 
 <p><a name="an_12:25">12:25</a> Gij zult dat niet eten; opdat het u, en uw kinderen na u, welga, als gij zult gedaan hebben, wat recht is in de ogen des HEEREN.</p> 
 <p><a name="an_12:26">12:26</a> Doch uw heilige dingen, die gij hebben zult, en uw geloften zult gij opnemen, en komen tot de plaats, die de HEERE verkiezen zal;</p> 
 <p><a name="an_12:27">12:27</a> En gij zult uw brandofferen, het vlees en het bloed, bereiden op het altaar des HEEREN, uws Gods; en het bloed uwer slachtofferen zal op het altaar des HEEREN, uws Gods, worden uitgegoten; maar het vlees zult gij eten.</p> 
 <p><a name="an_12:28">12:28</a> Neemt waar, en hoort al deze woorden, die ik u gebiede, opdat het u, en uw kinderen na u, welga tot in eeuwigheid, als gij zult gedaan hebben wat goed en recht is in de ogen des HEEREN, uws Gods.</p> 
 <p><a name="an_12:29">12:29</a> Wanneer de HEERE, uw God, voor uw aangezicht zal hebben uitgeroeid de volken, naar dewelke gij heengaat, om die erfelijk te bezitten; en gij die erfelijk zult bezitten, en in hun land wonen;</p> 
 <p><a name="an_12:30">12:30</a> Wacht u, dat gij niet verstrikt wordt achter hen, nadat zij voor uw aangezicht zullen verdelgd zijn; en dat gij niet vraagt naar hun goden, zeggende: Gelijk als deze volken hun goden gediend hebben, alzo zal ik ook doen.</p> 
 <p><a name="an_12:31">12:31</a> Gij zult alzo niet doen den HEERE, uw God; want al wat den HEERE een gruwel is, dat Hij haat, hebben zij hun goden gedaan; want zij hebben ook hun zonen en hun dochteren met vuur verbrand voor hun goden.</p> 
 <p><a name="an_12:32">12:32</a> Al dit woord, hetwelk ik ulieden gebiede, zult gij waarnemen om te doen; gij zult daar niet toedoen, en daarvan niet afdoen.</p> 
 <p><a name="an_13:1">13:1</a> Wanneer een profeet, of dromen-dromer, in het midden van u zal opstaan, en u geven een teken of wonder;</p> 
 <p><a name="an_13:2">13:2</a> En dat teken of dat wonder komt, dat hij tot u gesproken had, zeggende: Laat ons andere goden, die gij niet gekend hebt, navolgen en hen dienen;</p> 
 <p><a name="an_13:3">13:3</a> Gij zult naar de woorden van dien profeet, of naar dien dromen-dromer niet horen; want de HEERE, uw God, verzoekt ulieden, om te weten, of gij den HEERE, uw God, liefhebt met uw ganse hart en met uw ganse ziel.</p> 
 <p><a name="an_13:4">13:4</a> Den HEERE, uw God, zult gij navolgen, en Hem vrezen, en Zijn geboden zult gij houden, en Zijn stem gehoorzaam zijn, en Hem dienen, en Hem aanhangen.</p> 
 <p><a name="an_13:5">13:5</a> En diezelve profeet, of dromen-dromer, zal gedood worden; want hij heeft tot een afval gesproken tegen den HEERE, uw God, Die ulieden uit Egypteland heeft uitgevoerd, en u uit het diensthuis verlost; om u af te drijven van den weg, dien u de HEERE, uw God, geboden heeft, om daarin te wandelen. Zo zult gij het boze uit het midden van u wegdoen.</p> 
 <p><a name="an_13:6">13:6</a> Wanneer uw broeder, de zoon uwer moeder, of uw zoon, of uw dochter, of de vrouw van uw schoot, of uw vriend, die als uw ziel is, u zal aanporren in het heimelijke, zeggende: Laat ons gaan, en dienen andere goden, die gij niet gekend hebt, gij noch uw vaderen;</p> 
 <p><a name="an_13:7">13:7</a> Van de goden der volken, die rondom u zijn, nabij u, of verre van u, van het ene einde der aarde tot aan het andere einde der aarde;</p> 
 <p><a name="an_13:8">13:8</a> Zo zult gij hem niet ter wille zijn, en naar hem niet horen; ook zal uw oog hem niet verschonen, en gij zult u niet ontfermen, noch hem verbergen;</p> 
 <p><a name="an_13:9">13:9</a> Maar gij zult hem zekerlijk doodslaan; uw hand zal eerst tegen hem zijn, om hem te doden, en daarna de hand des gansen volks.</p> 
 <p><a name="an_13:10">13:10</a> En gij zult hem met stenen stenigen, dat hij sterve; want hij heeft u gezocht af te drijven van den HEERE, uw God, Die u uit Egypteland, uit het diensthuis, uitgevoerd heeft.</p> 
 <p><a name="an_13:11">13:11</a> Opdat gans Israel het hore en vreze, en niet voortvare te doen naar dit boze stuk in het midden van u.</p> 
 <p><a name="an_13:12">13:12</a> Wanneer gij van een uwer steden, die de HEERE, uw God, u geeft, om aldaar te wonen, zult horen zeggen:</p> 
 <p><a name="an_13:13">13:13</a> Er zijn mannen, Belials-kinderen, uit het midden van u uitgegaan, en hebben de inwoners hunner stad aangedreven, zeggende: Laat ons gaan, en dienen andere goden, die gij niet gekend hebt;</p> 
 <p><a name="an_13:14">13:14</a> Zo zult gij onderzoeken, en naspeuren, en wel navragen; en ziet, het is de waarheid, de zaak is zeker, zulk een gruwel is in het midden van u gedaan;</p> 
 <p><a name="an_13:15">13:15</a> Zo zult gij de inwoners derzelver stad ganselijk slaan met de scherpte des zwaards, verbannende haar, en alles, wat daarin is, ook haar beesten, met de scherpte des zwaards.</p> 
 <p><a name="an_13:16">13:16</a> En al haar roof zult gij verzamelen in het midden van haar straat, en den HEERE, uw God, die stad en al haar roof ganselijk met vuur verbranden; en zij zal een hoop zijn eeuwiglijk, zij zal niet weder gebouwd worden.</p> 
 <p><a name="an_13:17">13:17</a> Ook zal er niets van het verbannene aan uw hand kleven, opdat de HEERE Zich wende van de hitte Zijns toorns, en u geve barmhartigheid, en Zich uwer erbarme, en u vermenigvuldige, gelijk als Hij uw vaderen gezworen heeft;</p> 
 <p><a name="an_13:18">13:18</a> Wanneer gij de stem des HEEREN, uws Gods, zult gehoorzaam zijn, om te houden al Zijn geboden, die ik u heden gebiede, om te doen wat recht is in de ogen des HEEREN, uws Gods.</p> 
 <p><a name="an_14:1">14:1</a> Gijlieden zijt kinderen des HEEREN, uws Gods; gij zult uzelven niet snijden, noch kaalheid maken tussen uw ogen, over een dode.</p> 
 <p><a name="an_14:2">14:2</a> Want gij zijt een heilig volk den HEERE, uw God; en u heeft de HEERE verkoren, om Hem tot een volk des eigendoms te zijn, uit al de volken, die op den aardbodem zijn.</p> 
 <p><a name="an_14:3">14:3</a> Gij zult geen gruwel eten.</p> 
 <p><a name="an_14:4">14:4</a> Dit zijn de beesten, die gijlieden eten zult; een os, klein vee der schapen, en klein vee der geiten;</p> 
 <p><a name="an_14:5">14:5</a> Een hert, en een ree, en een buffel, en een steenbok, en een das, en een wilde os, en een gems.</p> 
 <p><a name="an_14:6">14:6</a> Alle beesten, die de klauwen verdelen, en de kloof in twee klauwen klieven, en herkauwen onder de beesten, die zult gij eten.</p> 
 <p><a name="an_14:7">14:7</a> Maar deze zult gij niet eten, van degenen, die alleen herkauwen, of van degenen, die den gekloofden klauw alleen verdelen: den kemel, en den haas, en het konijn; want deze herkauwen wel, maar zij verdelen den klauw niet; onrein zullen zij ulieden zijn.</p> 
 <p><a name="an_14:8">14:8</a> Ook het varken; want dat verdeelt zijn klauw wel, maar het herkauwt niet; onrein zal het ulieden zijn; van hun vlees zult gij niet eten, en hun dood aas zult gij niet aanroeren.</p> 
 <p><a name="an_14:9">14:9</a> Dit zult gij eten van alles, wat in de wateren is; al wat vinnen en schubben heeft, zult gij eten.</p> 
 <p><a name="an_14:10">14:10</a> Maar al wat geen vinnen en schubben heeft, zult gij niet eten; het zal ulieden onrein zijn.</p> 
 <p><a name="an_14:11">14:11</a> Allen reinen vogel zult gij eten.</p> 
 <p><a name="an_14:12">14:12</a> Maar deze zijn het, van dewelke gij niet zult eten: de arend, en de havik, en de zeearend;</p> 
 <p><a name="an_14:13">14:13</a> En de wouw, en de kraai, en de gier naar haar aard;</p> 
 <p><a name="an_14:14">14:14</a> En alle rave naar zijn aard;</p> 
 <p><a name="an_14:15">14:15</a> En de struis, en de nachtuil, en de koekoek, en de sperwer naar zijn aard;</p> 
 <p><a name="an_14:16">14:16</a> En de steenuil, en de schuifuit, en de kauw,</p> 
 <p><a name="an_14:17">14:17</a> En de roerdomp, en de pelikaan, en het duikertje;</p> 
 <p><a name="an_14:18">14:18</a> En de ooievaar, en de reiger naar zijn aard; en de hop, en de vledermuis;</p> 
 <p><a name="an_14:19">14:19</a> Ook al het kruipend gevogelte zal ulieden onrein zijn; zij zullen niet gegeten worden.</p> 
 <p><a name="an_14:20">14:20</a> Al het rein gevogelte zult gij eten.</p> 
 <p><a name="an_14:21">14:21</a> Gij zult geen dood aas eten; den vreemdeling, die in uw poorten is, zult gij het geven, dat hij het ete, of verkoopt het den vreemde; want gij zijt een heilig volk den HEERE, uw God. Gij zult het bokje niet koken in de melk zijner moeder.</p> 
 <p><a name="an_14:22">14:22</a> Gij zult getrouwelijk vertienen al het inkomen uws zaads, dat elk jaar van het veld voortkomt.</p> 
 <p><a name="an_14:23">14:23</a> En voor het aangezicht des HEEREN, uws Gods, ter plaatse, die Hij verkiezen zal, om Zijn Naam aldaar te doen wonen, zult gij eten de tienden van uw koren, van uw most, en van uw olie, en de eerstgeboorten uwer runderen en uwer schapen; opdat gij den HEERE, uw God, leert vrezen alle dagen.</p> 
 <p><a name="an_14:24">14:24</a> Wanneer dan nog de weg voor u te veel zal zijn, dat gij zulks niet zoudt kunnen heendragen, omdat de plaats te verre van u zal zijn, die de HEERE, uw God, verkiezen zal, om Zijn Naam aldaar te stellen; wanneer de HEERE, uw God, u zal gezegend hebben;</p> 
 <p><a name="an_14:25">14:25</a> Zo maak het tot geld, en bindt het geld in uw hand, en gaat naar de plaats, die de HEERE, uw God, verkiezen zal;</p> 
 <p><a name="an_14:26">14:26</a> En geeft dat geld voor alles, wat uw ziel gelust, voor runderen en voor schapen, en voor wijn, en voor sterken drank, en voor alles, wat uw ziel van u begeren zal, en eet aldaar voor het aangezicht des HEEREN, uws Gods, en weest vrolijk, gij en uw huis.</p> 
 <p><a name="an_14:27">14:27</a> Maar den Leviet, die in uw poorten is, zult gij niet verlaten; want hij heeft geen deel noch erve met u.</p> 
 <p><a name="an_14:28">14:28</a> Ten einde van drie jaren zult gij voortbrengen alle tienden van uw inkomen, in hetzelve jaar, en gij zult ze wegleggen in uw poorten;</p> 
 <p><a name="an_14:29">14:29</a> Zo zal komen de Leviet, dewijl hij geen deel noch erve met u heeft, en de vreemdeling, en de wees en de weduwe, die in uw poorten zijn, en zullen eten en verzadigd worden; opdat u de HEERE, uw God, zegene in al het werk uwer hand, dat gij doen zult.</p> 
 <p><a name="an_15:1">15:1</a> Ten einde van zeven jaren zult gij een vrijlating maken.</p> 
 <p><a name="an_15:2">15:2</a> Dit nu is de zaak der vrijlating, dat ieder schuldheer, die zijn naaste zal geleend hebben, vrijlate; hij zal zijn naaste of zijn broeder niet manen, dewijl men den HEERE een vrijlating heeft uitgeroepen.</p> 
 <p><a name="an_15:3">15:3</a> Den vreemde zult gij manen; maar wat gij bij uw broeder hebt, zal uw hand vrijlaten;</p> 
 <p><a name="an_15:4">15:4</a> Alleenlijk, omdat er geen bedelaar onder u zal zijn; want de HEERE zal u overloediglijk zegenen in het land, dat u de HEERE, uw God, ten erve zal geven, om hetzelve erfelijk te bezitten;</p> 
 <p><a name="an_15:5">15:5</a> Indien gij slechts de stem des HEEREN, uws Gods, vlijtiglijk zult gehoorzamen, dat gij waarneemt te doen al deze geboden, die ik u heden gebiede.</p> 
 <p><a name="an_15:6">15:6</a> Want de HEERE, uw God, zal u zegenen, gelijk als Hij tot u heeft gesproken, zo zult gij aan vele volken lenen; maar gij zult niet ontlenen; en gij zult over vele volken heersen; maar over u zullen zij niet heersen.</p> 
 <p><a name="an_15:7">15:7</a> Wanneer er onder u een arme zal zijn, een uit uw broederen, in een uwer poorten, in uw land, dat de HEERE, uw God, u geven zal, zo zult gij uw hart niet verstijven, noch uw hand toesluiten voor uw broeder, die arm is;</p> 
 <p><a name="an_15:8">15:8</a> Maar gij zult hem uw hand mildelijk opendoen, en zult hem rijkelijk lenen, genoeg voor zijn gebrek, dat hem ontbreekt.</p> 
 <p><a name="an_15:9">15:9</a> Wacht u, dat in uw hart geen Belials-woord zij, om te zeggen: Het zevende jaar, het jaar der vrijlating, naakt; dat uw oog boos zij tegen uw broeder, die arm is, en dat gij hem niet gevet; en hij over u roepe tot den HEERE, en zonde in u zij.</p> 
 <p><a name="an_15:10">15:10</a> Gij zult hem mildelijk geven, en uw hart zal niet boos zijn, als gij hem geeft; want om dezer zake wil zal u de HEERE, uw God, zegenen in al uw werk, en in alles, waaraan gij uw hand slaat.</p> 
 <p><a name="an_15:11">15:11</a> Want de arme zal niet ophouden uit het midden des lands; daarom gebiede ik u, zeggende: Gij zult uw hand mildelijk opendoen aan uw broeder, aan uw bedrukten en aan uw armen in uw land.</p> 
 <p><a name="an_15:12">15:12</a> Wanneer uw broeder, een Hebreer of een Hebreinne, aan u verkocht zal zijn, zo zal hij u zes jaren dienen; maar in het zevende jaar zult gij hem vrij van u laten gaan.</p> 
 <p><a name="an_15:13">15:13</a> En als gij hem vrij van u gaan laat, zo zult gij hem niet ledig laten gaan:</p> 
 <p><a name="an_15:14">15:14</a> Gij zult hem rijkelijk opleggen van uw kudde, en van uw dorsvloer, en van uw wijnpers; waarin u de HEERE, uw God, gezegend heeft, daarvan zult gij hem geven.</p> 
 <p><a name="an_15:15">15:15</a> En gij zult gedenken, dat gij een dienstknecht in Egypteland geweest zijt, en dat u de HEERE, uw God, verlost heeft; daarom gebiede ik u heden deze zake.</p> 
 <p><a name="an_15:16">15:16</a> Maar het zal geschieden, als hij tot u zeggen zal: Ik zal niet van u uitgaan, omdat hij u en uw huis liefheeft, dewijl het hem wel bij u is;</p> 
 <p><a name="an_15:17">15:17</a> Zo zult gij een priem nemen, en steken in zijn oor en in de deur, en hij zal eeuwiglijk uw dienstknecht zijn; en aan uw dienstmaagd zult gij ook alzo doen.</p> 
 <p><a name="an_15:18">15:18</a> Het zal niet hard zijn in uw ogen, als gij hem vrij van u gaan laat; want als een dubbel-loons-dagloner heeft hij u zes jaren gediend; zo zal u de HEERE, uw God, zegenen in alles, wat gij doen zult.</p> 
 <p><a name="an_15:19">15:19</a> Al het eerstgeborene, dat onder uw runderen en onder uw schapen zal geboren worden, zijnde mannelijk, zult gij den HEERE, uw God, heiligen; gij zult niet arbeiden met den eerstgeborene van uw os, noch de eerstgeborene uwer schapen scheren.</p> 
 <p><a name="an_15:20">15:20</a> Voor het aangezicht des HEEREN, uws Gods, zult gij ze jaar op jaar eten in de plaats, die de HEERE zal verkiezen, gij en uw huis.</p> 
 <p><a name="an_15:21">15:21</a> Doch als enig gebrek daaraan zal zijn, hetzij mank of blind, of enig kwaad gebrek, zo zult gij het den HEERE, uw God, niet offeren;</p> 
 <p><a name="an_15:22">15:22</a> In uw poorten zult gij het eten; de onreine en de reine te zamen, als een ree, en als een hert,</p> 
 <p><a name="an_15:23">15:23</a> Zijn bloed alleen zult gij niet eten; gij zult het op de aarde uitgieten als water.</p> 
 <p><a name="an_16:1">16:1</a> Neemt waar de maand Abib, dat gij den HEERE, uw God, pascha houdt; want in de maand Abib heeft u de HEERE, uw God, uit Egypteland uitgevoerd, bij nacht.</p> 
 <p><a name="an_16:2">16:2</a> Dan zult gij den HEERE, uw God, het pascha slachten, schapen en runderen, in de plaats, die de HEERE verkiezen zal, om Zijn Naam aldaar te doen wonen.</p> 
 <p><a name="an_16:3">16:3</a> Gij zult niets gedesemds op hetzelve eten; zeven dagen zult gij ongezuurde op hetzelve eten, een brood der ellende, (want in der haast zijt gij uit Egypteland uitgetogen); opdat gij gedenkt aan den dag van uw uittrekken uit Egypteland, al de dagen uws levens.</p> 
 <p><a name="an_16:4">16:4</a> Er zal bij u in zeven dagen geen zuurdeeg gezien worden in enige uwer landpalen; ook zal van het vlees, dat gij aan den avond van den eersten dag geslacht zult hebben, niets tot den morgen overnachten.</p> 
 <p><a name="an_16:5">16:5</a> Gij zult het pascha niet mogen slachten in een uwer poorten, die de HEERE, uw God, u geeft.</p> 
 <p><a name="an_16:6">16:6</a> Maar aan de plaats, die de HEERE, uw God, verkiezen zal om daar Zijn Naam te doen wonen, aldaar zult gij het pascha slachten aan den avond, als de zon ondergaat, ter bestemder tijd van uw uittrekken uit Egypte.</p> 
 <p><a name="an_16:7">16:7</a> Dan zult gij het koken en eten in de plaats, die de HEERE, uw God, verkiezen zal; daarna zult gij u des morgens keren, en heengaan naar uw tenten.</p> 
 <p><a name="an_16:8">16:8</a> Zes dagen zult gij ongezuurde broden eten, en aan den zevenden dag is een verbods dag den HEERE, uw God; dan zult gij geen werk doen.</p> 
 <p><a name="an_16:9">16:9</a> Zeven weken zult gij u tellen; van dat men met de sikkel begint in het staande koren, zult gij de zeven weken beginnen te tellen.</p> 
 <p><a name="an_16:10">16:10</a> Daarna zult gij den HEERE, uw God, het feest der weken houden; het zal een vrijwillige schatting uwer hand zijn, dat gij geven zult, naardat u de HEERE, uw God, zal gezegend hebben.</p> 
 <p><a name="an_16:11">16:11</a> En gij zult vrolijk zijn voor het aangezicht des HEEREN, uws Gods, gij, en uw zoon, en uw dochter, en uw dienstknecht, en uw dienstmaagd, en de Leviet, die in uw poorten is, en de vreemdeling, en de wees, en de weduwe, die in het midden van u zijn; in de plaats, die de HEERE, uw God, zal verkiezen, om Zijnen Naam aldaar te doen wonen.</p> 
 <p><a name="an_16:12">16:12</a> En gij zult gedenken, dat gij een dienstknecht geweest zijt in Egypte; en gij zult deze inzettingen houden en doen.</p> 
 <p><a name="an_16:13">16:13</a> Het feest der loofhutten zult gij u zeven dagen houden, als gij zult hebben ingezameld van uw dorsvloer en van uw wijnpers.</p> 
 <p><a name="an_16:14">16:14</a> En gij zult vrolijk zijn op uw feest, gij, en uw zoon, en uw dochter, en uw dienstknecht, en uw dienstmaagd, en de Leviet, en de vreemdeling, en de wees, en de weduwe, die in uw poorten zijn.</p> 
 <p><a name="an_16:15">16:15</a> Zeven dagen zult gij den HEERE, uw God, feest houden, in de plaats, die de HEERE verkiezen zal; want de HEERE, uw God, zal u zegenen in al uw inkomen, en in al het werk uwer handen; daarom zult gij immers vrolijk zijn.</p> 
 <p><a name="an_16:16">16:16</a> Driemaal in het jaar zal alles, wat mannelijk onder u is, voor het aangezicht des HEEREN, uws Gods, verschijnen, in de plaats, die Hij verkiezen zal: op het feest der ongezuurde, en op het feest der weken, en op het feest der loofhutten; maar het zal niet ledig voor het aangezicht des HEEREN verschijnen:</p> 
 <p><a name="an_16:17">16:17</a> Een ieder, naar de gave zijner hand, naar den zegen des HEEREN, uws Gods, dien Hij u gegeven heeft.</p> 
 <p><a name="an_16:18">16:18</a> Rechters en ambtlieden zult gij u stellen in al uw poorten, die de HEERE, uw God, u geven zal, onder uw stammen; dat zij het volk richten met een gericht der gerechtigheid.</p> 
 <p><a name="an_16:19">16:19</a> Gij zult het gericht niet buigen; gij zult het aangezicht niet kennen; ook zult gij geen geschenk nemen; want het geschenk verblindt de ogen der wijzen, en verkeert de woorden der rechtvaardigen.</p> 
 <p><a name="an_16:20">16:20</a> Gerechtigheid, gerechtigheid zult gij najagen; opdat gij leeft, en erfelijk bezit het land, dat u de HEERE, uw God, geven zal.</p> 
 <p><a name="an_16:21">16:21</a> Gij zult u geen bos planten van enig geboomte, bij het altaar des HEEREN, uws Gods, dat gij u maken zult.</p> 
 <p><a name="an_16:22">16:22</a> Ook zult gij u geen opgericht beeld stellen, hetwelk de HEERE, uw God, haat.</p> 
 <p><a name="an_17:1">17:1</a> Gij zult den HEERE, uw God, geen os of klein vee offeren, waaraan een gebrek zij of enig kwaad; want dat is den HEERE, uw God, een gruwel.</p> 
 <p><a name="an_17:2">17:2</a> Wanneer in het midden van u, in een uwer poorten, die de HEERE, uw God, u geeft, een man of vrouw gevonden zal worden, die doen zal, dat kwaad is in de ogen des HEEREN, uws Gods, overtredende Zijn verbond;</p> 
 <p><a name="an_17:3">17:3</a> Dat hij heengaat, en dient andere goden, en buigt zich voor die, of voor de zon, of voor de maan, of voor het ganse heir des hemels, hetwelk ik niet geboden heb;</p> 
 <p><a name="an_17:4">17:4</a> En het wordt u aangezegd, en gij hoort het; zo zult gij het wel onderzoeken; en ziet, het is de waarheid, de zaak is zeker, zulk een gruwel is in Israel gedaan;</p> 
 <p><a name="an_17:5">17:5</a> Zo zult gij dien man of die vrouw, die ditzelve boze stuk gedaan hebben, tot uw poorten uitbrengen, dien man zeg ik, of die vrouw; en gij zult hen met stenen stenigen, dat zij sterven.</p> 
 <p><a name="an_17:6">17:6</a> Op den mond van twee getuigen, of drie getuigen, zal hij gedood worden, die sterven zal; op den mond van een enigen getuige zal hij niet gedood worden.</p> 
 <p><a name="an_17:7">17:7</a> De hand der getuigen zal eerst tegen hem zijn, om hem te doden, en daarna de hand des gansen volks; zo zult gij het boze uit het midden van u wegdoen.</p> 
 <p><a name="an_17:8">17:8</a> Wanneer een zaak aan het gericht voor u te zwaar zal zijn, tussen bloed en bloed, tussen rechtshandel en rechtshandel, tussen plage en plage, zijnde twistzaken in uw poorten, zo zult gij u opmaken, en opgaan naar de plaats, die de HEERE, uw God, verkiezen zal;</p> 
 <p><a name="an_17:9">17:9</a> En gij zult komen tot de Levietische priesters, en tot den rechter, die in die dagen zijn zal; en gij zult ondervragen, en zij zullen u de zaak des rechts aanzeggen.</p> 
 <p><a name="an_17:10">17:10</a> En gij zult doen naar de mond des woords, dat zij u zullen aanzeggen, van diezelve plaats, die de HEERE verkiezen zal, en gij zult waarnemen te doen naar alles, wat zij u zullen leren.</p> 
 <p><a name="an_17:11">17:11</a> Naar de mond der wet, die zij u zullen leren, en naar het oordeel, dat zij u zullen zeggen, zult gij doen; gij zult niet afwijken van het woord, dat zij u zullen aanzeggen, ter rechterhand of ter linkerhand.</p> 
 <p><a name="an_17:12">17:12</a> De man nu, die trotselijk handelen zal, dat hij niet hore naar den priester, dewelke staat, om aldaar den HEERE, uw God, te dienen, of naar den rechter, dezelve man zal sterven; en gij zult het boze uit Israel wegdoen.</p> 
 <p><a name="an_17:13">17:13</a> Dat het al dat volk hore en vreze, en niet meer trotselijk handele.</p> 
 <p><a name="an_17:14">17:14</a> Wanneer gij zult gekomen zijn in het land, dat u de HEERE, uw God, geeft, en gij dat erfelijk zult bezitten en daarin wonen, en gij zeggen zult: Ik zal een koning over mij stellen, als al de volken, die rondom mij zijn;</p> 
 <p><a name="an_17:15">17:15</a> Zo zult gij ganselijk tot koning over u stellen, dien de HEERE, uw God, verkiezen zal; uit het midden uwer broederen zult gij een koning over u stellen; gij zult niet vermogen over u te zetten een vreemden man, die uw broeder niet zij.</p> 
 <p><a name="an_17:16">17:16</a> Maar hij zal voor zich de paarden niet vermenigvuldigen, en het volk niet doen wederkeren naar Egypte, om paarden te vermenigvuldigen; terwijl de HEERE ulieden gezegd heeft: Gij zult voortaan niet wederkeren door dezen weg.</p> 
 <p><a name="an_17:17">17:17</a> Ook zal hij voor zich de vrouwen niet vermenigvuldigen, opdat zijn hart niet afwijke; hij zal ook voor zich geen zilver en goud zeer vermenigvuldigen.</p> 
 <p><a name="an_17:18">17:18</a> Voorts zal het geschieden, als hij op den stoel zijns koninkrijks zal zitten, zo zal hij zich een dubbel van deze wet afschrijven in een boek, uit hetgeen voor het aangezicht der Levietische priesteren is;</p> 
 <p><a name="an_17:19">17:19</a> En het zal bij hem zijn, en hij zal daarin lezen al de dagen zijns levens; opdat hij den HEERE, zijn God, lere vrezen, om te bewaren al de woorden dezer wet en deze inzettingen, om die te doen;</p> 
 <p><a name="an_17:20">17:20</a> Dat zijn hart zich niet verheffe boven zijn broederen, en dat hij niet afwijke van het gebod, ter rechterhand of ter linkerhand; opdat hij de dagen verlenge in zijn koninkrijk, hij en zijn zonen, in het midden van Israel.</p> 
 <p><a name="an_18:1">18:1</a> De Levietische priesteren, de ganse stam van Levi, zullen geen deel noch erve hebben met Israel; de vuuroffers des HEEREN en zijn erfdeel zullen zij eten.</p> 
 <p><a name="an_18:2">18:2</a> Daarom zal hij geen erfdeel hebben in het midden zijner broederen; de HEERE is zijn Erfdeel, gelijk als Hij tot hem gesproken heeft.</p> 
 <p><a name="an_18:3">18:3</a> Dit nu zal het recht der priesters zijn van het volk, van hen, die een offerande offeren, hetzij een os, of klein vee: dat hij den priester zal geven den schouder, en beide kinnebakken, en de pens.</p> 
 <p><a name="an_18:4">18:4</a> De eerstelingen van uw koren, van uw most en van uw olie, en de eerstelingen van de beschering uwer schapen zult gij hem geven;</p> 
 <p><a name="an_18:5">18:5</a> Want de HEERE, uw God, heeft hem uit al uw stammen verkoren, dat hij sta, om te dienen in den Naam des HEEREN, hij en zijn zonen, te allen dage.</p> 
 <p><a name="an_18:6">18:6</a> Voorts wanneer een Leviet zal komen uit een uwer poorten, uit gans Israel, alwaar hij woont, en hij komt naar alle begeerte zijner ziel, tot de plaats, die de HEERE zal hebben verkoren;</p> 
 <p><a name="an_18:7">18:7</a> En hij dienen zal in den Naam des HEEREN, zijns Gods, als al zijn broederen, de Levieten, die aldaar voor het aangezicht des HEEREN staan;</p> 
 <p><a name="an_18:8">18:8</a> Zo zullen zij een gelijk deel eten, boven zijn verkoping bij de vaderen.</p> 
 <p><a name="an_18:9">18:9</a> Wanneer gij komt in het land, dat de HEERE, uw God, u geven zal, zo zult gij niet leren te doen naar de gruwelen van dezelve volken.</p> 
 <p><a name="an_18:10">18:10</a> Onder u zal niet gevonden worden, die zijn zoon of zijn dochter door het vuur doet doorgaan, die met waarzeggerijen omgaat, een guichelaar, of die op vogelgeschrei acht geeft, of tovenaar.</p> 
 <p><a name="an_18:11">18:11</a> Of een bezweerder, die met bezwering omgaat, of die een waarzeggenden geest vraagt, of een duivelskunstenaar, of die de doden vraagt.</p> 
 <p><a name="an_18:12">18:12</a> Want al wie zulks doet, is den HEERE een gruwel; en om dezer gruwelen wil verdrijft hen de HEERE, uw God, voor uw aangezicht uit de bezitting.</p> 
 <p><a name="an_18:13">18:13</a> Oprecht zult gij zijn met den HEERE, uw God.</p> 
 <p><a name="an_18:14">18:14</a> Want deze volken, die gij zult erven, horen naar guichelaars en waarzeggers; maar u aangaande, de HEERE, uw God, heeft u zulks niet toegelaten.</p> 
 <p><a name="an_18:15">18:15</a> Een Profeet, uit het midden van u, uit uw broederen, als mij, zal u de HEERE, uw God, verwekken; naar Hem zult gij horen;</p> 
 <p><a name="an_18:16">18:16</a> Naar alles, wat gij van den HEERE, uw God, aan Horeb, ten dage der verzameling, geeist hebt, zeggende: Ik zal niet voortvaren te horen de stem des HEEREN, mijns Gods, en ditzelve grote vuur zal ik niet meer zien, dat ik niet sterve.</p> 
 <p><a name="an_18:17">18:17</a> Toen zeide de HEERE tot mij: Het is goed, wat zij gesproken hebben.</p> 
 <p><a name="an_18:18">18:18</a> Een Profeet zal Ik hun verwekken uit het midden hunner broederen, als u; en Ik zal Mijn woorden in Zijn mond geven, en Hij zal tot hen spreken alles, wat Ik Hem gebieden zal.</p> 
 <p><a name="an_18:19">18:19</a> En het zal geschieden, de man, die niet zal horen naar Mijn woorden, die Hij in Mijn Naam zal spreken, van dien zal Ik het zoeken.</p> 
 <p><a name="an_18:20">18:20</a> Maar de profeet, die hoogmoediglijk zal handelen, sprekende een woord in Mijn Naam, hetwelk Ik hem niet geboden heb te spreken, of die spreken zal in den naam van andere goden, dezelve profeet zal sterven.</p> 
 <p><a name="an_18:21">18:21</a> Zo gij dan in uw hart zoudt mogen zeggen: Hoe zullen wij het woord kennen, dat de HEERE niet gesproken heeft?</p> 
 <p><a name="an_18:22">18:22</a> Wanneer die profeet in den Naam des HEEREN zal hebben gesproken, en dat woord geschiedt niet, en komt niet; dat is het woord, dat de HEERE niet gesproken heeft; door trotsheid heeft die profeet dat gesproken; gij zult voor hem niet vrezen.</p> 
 <p><a name="an_19:1">19:1</a> Wanneer de HEERE, uw God, de volken zal hebben uitgeroeid, welker land de HEERE, uw God, u geven zal, en gij die erfelijk zult bezitten, en in hun steden en in hun huizen wonen;</p> 
 <p><a name="an_19:2">19:2</a> Zo zult gij u drie steden uitscheiden, in het midden van uw land, hetwelk de HEERE, uw God, u geven zal, om dat erfelijk te bezitten.</p> 
 <p><a name="an_19:3">19:3</a> Gij zult u den weg bereiden, en de pale uws lands, dat u de HEERE, uw God, zal doen erven, in drieen delen; dit nu zal zijn, opdat ieder doodslager daarhenen vliede.</p> 
 <p><a name="an_19:4">19:4</a> En dit zij de zaak des doodslagers, die daarhenen vlieden zal, dat hij leve; die zijn naaste zal geslagen hebben door onwetendheid, dien hij toch van gisteren en eergisteren niet haatte;</p> 
 <p><a name="an_19:5">19:5</a> Als, dewelke met zijn naaste in het bos zal zijn gegaan, om hout te houwen, en zijn hand met de bijl wordt aangedreven, om hout af te houwen, en het ijzer schiet af van den steel, en treft zijn naaste, dat hij sterve; die zal in een dezer steden vluchten en leven;</p> 
 <p><a name="an_19:6">19:6</a> Opdat de bloedwreker den doodslager niet najage, als zijn hart verhit is, en hem achterhale, omdat de weg te verre zou zijn, en hem sla aan het leven; zo toch geen oordeel des doods aan hem is; want hij haatte hem niet van gisteren en eergisteren.</p> 
 <p><a name="an_19:7">19:7</a> Daarom gebiede ik u, zeggende: Gij zult u drie steden uitscheiden.</p> 
 <p><a name="an_19:8">19:8</a> En indien de HEERE, uw God, uw landpale zal verwijden, gelijk als Hij uw vaderen gezworen heeft, en u al dat land geven zal, hetwelk Hij uw vaderen te geven gesproken heeft;</p> 
 <p><a name="an_19:9">19:9</a> (Wanneer gij al ditzelve gebod zult waarnemen, om dat te doen, hetgeen ik u heden gebiede, den HEERE, uw God, liefhebbende, en alle dagen in Zijn wegen wandelende) zo zult gij u nog drie steden toedoen tot deze drie;</p> 
 <p><a name="an_19:10">19:10</a> Opdat het bloed des onschuldigen niet vergoten worde in het midden van uw land, dat u de HEERE, uw God, ten erve geeft, en bloedschulden op u zouden zijn.</p> 
 <p><a name="an_19:11">19:11</a> Maar wanneer er iemand zijn zal, die zijn naaste haat, en hem lagen legt, en staat tegen hem op, en slaat hem aan het leven, dat hij sterve; en vliedt tot een van die steden;</p> 
 <p><a name="an_19:12">19:12</a> Zo zullen de oudsten zijner stad zenden, en nemen hem van daar, en zij zullen hem in de hand des bloedwrekers geven, dat hij sterve.</p> 
 <p><a name="an_19:13">19:13</a> Uw oog zal hem niet verschonen; maar gij zult het bloed des onschuldigen uit Israel wegdoen, dat het u welga.</p> 
 <p><a name="an_19:14">19:14</a> Gij zult uws naasten landpale, die de voorvaderen gepaald hebben, niet verrukken in uw erfdeel, dat gij erven zult, in het land, hetwelk u de HEERE, uw God, geeft, om dat erfelijk te bezitten.</p> 
 <p><a name="an_19:15">19:15</a> Een enig getuige zal tegen niemand opstaan over enige ongerechtigheid of over enige zonde, van alle zonde, die hij zou mogen zondigen; op den mond van twee getuigen, of op den mond van drie getuigen zal de zaak bestaan.</p> 
 <p><a name="an_19:16">19:16</a> Wanneer een wrevelige getuige tegen iemand zal opstaan, om een afwijking tegen hem te betuigen;</p> 
 <p><a name="an_19:17">19:17</a> Zo zullen die twee mannen, welke den twist hebben, staan voor het aangezicht des HEEREN, voor het aangezicht der priesters, en der rechters, die in diezelve dagen zullen zijn.</p> 
 <p><a name="an_19:18">19:18</a> En de rechters zullen wel onderzoeken; en ziet, de getuige is een vals getuige, hij heeft valsheid betuigd tegen zijn broeder;</p> 
 <p><a name="an_19:19">19:19</a> Zo zult gijlieden hem doen, gelijk als hij zijn broeder dacht te doen; alzo zult gij het boze uit het midden van u wegdoen;</p> 
 <p><a name="an_19:20">19:20</a> Dat de overgeblevenen het horen en vrezen, en niet voortvaren meer te doen naar dit boze stuk, in het midden van u.</p> 
 <p><a name="an_19:21">19:21</a> En uw oog zal niet verschonen; ziel om ziel, oog om oog, tand om tand, hand om hand, voet om voet.</p> 
 <p><a name="an_20:1">20:1</a> Wanneer gij zult uittrekken tot den strijd tegen uw vijanden, en zult zien paarden en wagenen, een volk, meerder dan gij, zo zult gij voor hen niet vrezen; want de HEERE, uw God, is met u, Die u uit Egypteland heeft opgevoerd.</p> 
 <p><a name="an_20:2">20:2</a> En het zal geschieden, als gijlieden tot den strijd nadert, zo zal de priester toetreden, en tot het volk spreken.</p> 
 <p><a name="an_20:3">20:3</a> En tot hen zeggen: Hoort, Israel! gijlieden zijt heden na aan den strijd tegen uw vijanden; uw hart worde niet week, vreest niet, en beeft niet, en verschrikt niet voor hun aangezicht.</p> 
 <p><a name="an_20:4">20:4</a> Want het is de HEERE, uw God, Die met u gaat, om voor u te strijden tegen uw vijanden, om u te verlossen.</p> 
 <p><a name="an_20:5">20:5</a> Dan zullen de ambtlieden tot het volk spreken, zeggende: Wie is de man, die een nieuw huis heeft gebouwd, en het niet heeft ingewijd? Die ga henen en kere weder naar zijn huis; opdat hij niet misschien sterve in den strijd, en iemand anders dat inwijde.</p> 
 <p><a name="an_20:6">20:6</a> En wie is de man, die een wijngaard geplant heeft, en deszelfs vrucht niet heeft genoten? Die ga henen en kere weder naar zijn huis, opdat hij niet misschien in den strijd sterve en iemand anders die geniete.</p> 
 <p><a name="an_20:7">20:7</a> En wie is de man, die een vrouw ondertrouwd heeft, en haar niet tot zich heeft genomen? Die ga henen en kere weder naar zijn huis; opdat hij niet misschien in den strijd sterve, en een ander man haar neme.</p> 
 <p><a name="an_20:8">20:8</a> Daarna zullen de ambtlieden voortvaren te spreken tot het volk, en zeggen: Wie is de man, die vreesachtig en week van hart is? Die ga henen en kere weder naar zijn huis; opdat het hart zijner broederen niet smelte, gelijk zijn hart.</p> 
 <p><a name="an_20:9">20:9</a> En het zal geschieden, als die ambtlieden geeindigd zullen hebben te spreken tot het volk, zo zullen zij oversten der heiren aan de spits des volks bestellen.</p> 
 <p><a name="an_20:10">20:10</a> Wanneer gij nadert tot een stad om tegen haar te strijden, zo zult gij haar den vrede toeroepen.</p> 
 <p><a name="an_20:11">20:11</a> En het zal geschieden, indien zij u vrede zal antwoorden, en u opendoen, zo zal al het volk, dat daarin gevonden wordt, u cijnsbaar zijn, en u dienen.</p> 
 <p><a name="an_20:12">20:12</a> Doch zo zij geen vrede met u zal maken, maar krijg tegen u voeren, zo zult gij haar belegeren.</p> 
 <p><a name="an_20:13">20:13</a> En de HEERE, uw God, zal haar in uw hand geven; en gij zult alles, wat mannelijk daarin is, slaan met de scherpte des zwaards;</p> 
 <p><a name="an_20:14">20:14</a> Behalve de vrouwen, en de kinderkens, en de beesten, en al wat in de stad zijn zal, al haar buit zult gij voor u roven; en gij zult eten den buit uwer vijanden, dien u de HEERE, uw God, gegeven heeft.</p> 
 <p><a name="an_20:15">20:15</a> Alzo zult gij aan alle steden doen, die zeer verre van u zijn, die niet zijn van de steden dezer volken.</p> 
 <p><a name="an_20:16">20:16</a> Maar van de steden dezer volken, die u de HEERE, uw God, ten erve geeft, zult gij niets laten leven, dat adem heeft.</p> 
 <p><a name="an_20:17">20:17</a> Maar gij zult ze ganselijk verbannen: de Hethieten, en de Amorieten, en de Kanaanieten, en de Ferezieten, de Hevieten, en de Jebusieten, gelijk als u de HEERE, uw God, geboden heeft;</p> 
 <p><a name="an_20:18">20:18</a> Opdat zij ulieden niet leren te doen naar al hun gruwelen, die zij hun goden gedaan hebben, en gij zondigt tegen den HEERE, uw God.</p> 
 <p><a name="an_20:19">20:19</a> Wanneer gij een stad vele dagen zult belegeren, strijdende tegen haar, om die in te nemen, zo zult gij haar geboomte niet verderven, de bijl daaraan drijvende; want gij zult daarvan eten; daarom zult gij dat niet afhouwen (want het geboomte van het veld is des mensen spijze), opdat het voor uw aangezicht kome tot een bolwerk.</p> 
 <p><a name="an_20:20">20:20</a> Maar het geboomte, hetwelk gij kennen zult, dat het geen geboomte ter spijze is, dat zult gij verderven en afhouwen; en gij zult een bolwerk bouwen tegen deze stad, dewelke tegen u krijg voert, totdat zij ten onderga.</p> 
 <p><a name="an_21:1">21:1</a> Wanneer in het land, hetwelk de HEERE, uw God, u geven zal, om dat te erven, een verslagene zal gevonden worden, liggende in het veld, niet bekend zijnde, wie hem geslagen heeft;</p> 
 <p><a name="an_21:2">21:2</a> Zo zullen uw oudsten en uw rechters uitgaan, en zij zullen meten naar de steden, die rondom den verslagene zijn.</p> 
 <p><a name="an_21:3">21:3</a> De stad nu, die de naaste zal zijn aan den verslagene, daar zullen de oudsten derzelver stad een jonge koe van de runderen nemen, met dewelke niet gearbeid is, die aan het juk niet getrokken heeft.</p> 
 <p><a name="an_21:4">21:4</a> En de oudsten derzelver stad zullen de jonge koe afbrengen in een ruw dal, dat niet bearbeid noch bezaaid zal zijn; en zij zullen deze jonge koe aldaar in het dal den nek doorhouwen.</p> 
 <p><a name="an_21:5">21:5</a> Dan zullen de priesters, de kinderen van Levi, toetreden; want de HEERE, uw God, heeft hen verkoren, om Hem te dienen, en om in des HEEREN Naam te zegenen, en naar hun mond zal alle twist en alle plaag afgedaan worden.</p> 
 <p><a name="an_21:6">21:6</a> En alle oudsten derzelver stad, die naast aan den verslagene zijn, zullen hun handen wassen over deze jonge koe, die in dat dal de nek doorgehouwen is;</p> 
 <p><a name="an_21:7">21:7</a> En zij zullen betuigen en zeggen: Onze handen hebben dit bloed niet vergoten, en onze ogen hebben het niet gezien;</p> 
 <p><a name="an_21:8">21:8</a> Wees genadig aan Uw volk Israel, dat Gij, o HEERE! verlost hebt, en leg geen onschuldig bloed in het midden van Uw volk Israel! En dat bloed zal voor hen verzoend zijn.</p> 
 <p><a name="an_21:9">21:9</a> Alzo zult gij het onschuldig bloed uit het midden van u wegdoen; want gij zult doen, wat recht is in de ogen des HEEREN.</p> 
 <p><a name="an_21:10">21:10</a> Wanneer gij zult uitgetogen zijn tot den strijd tegen uw vijanden; en de HEERE, uw God, hen zal gegeven hebben in uw hand, dat gij hun gevangenen gevankelijk wegvoert;</p> 
 <p><a name="an_21:11">21:11</a> En gij onder de gevangenen zult zien een vrouw, schoon van gedaante, en gij lust tot haar gekregen zult hebben, dat gij ze u ter vrouwe neemt;</p> 
 <p><a name="an_21:12">21:12</a> Zo zult gij haar binnen in uw huis brengen; en zij zal haar hoofd scheren, en haar nagelen besnijden.</p> 
 <p><a name="an_21:13">21:13</a> En zij zal het kleed harer gevangenis van zich afleggen, en in uw huis zitten, en haar vader en haar moeder een maand lang bewenen; en daarna zult gij tot haar ingaan, en haar man zijn, en zij zal u ter vrouwe zijn.</p> 
 <p><a name="an_21:14">21:14</a> En het zal geschieden, indien gij geen behagen in haar hebt, dat gij haar zult laten gaan naar haar begeerte; doch gij zult haar geenszins voor geld verkopen, gij zult met haar geen gewin drijven, daarom dat gij haar vernederd hebt.</p> 
 <p><a name="an_21:15">21:15</a> Wanneer een man twee vrouwen heeft, een beminde, en een gehate; en de beminde en de gehate hem zonen zullen gebaard hebben, en de eerstgeboren zoon van de gehate zal zijn;</p> 
 <p><a name="an_21:16">21:16</a> Zo zal het geschieden, ten dage als hij zijn zonen zal doen erven wat hij heeft, dat hij niet zal vermogen de eerstgeboorte te geven aan den zoon der beminde, voor het aangezicht van den zoon der gehate, die de eerstgeborene is.</p> 
 <p><a name="an_21:17">21:17</a> Maar den eerstgeborene, den zoon der gehate, zal hij kennen, gevende hem het dubbele deel van alles, wat bij hem zal worden gevonden; want hij is het beginsel zijner kracht, het recht der eerstgeboorte is het zijne.</p> 
 <p><a name="an_21:18">21:18</a> Wanneer iemand een moedwilligen en wederspannigen zoon heeft, die de stem zijns vaders en de stem zijner moeder niet gehoorzaam is; en zij hem gekastijd zullen hebben, en hij naar hen niet horen zal,</p> 
 <p><a name="an_21:19">21:19</a> Zo zullen zijn vader en zijn moeder hem grijpen, en zij zullen hem uitbrengen tot de oudsten zijner stad, en tot de poorte zijner plaats.</p> 
 <p><a name="an_21:20">21:20</a> En zij zullen zeggen tot de oudsten zijner stad: Deze onze zoon is afwijkende en wederspannig, hij is onze stem niet gehoorzaam; hij is een brasser en zuiper.</p> 
 <p><a name="an_21:21">21:21</a> Dan zullen alle lieden zijner stad hem met stenen overwerpen, dat hij sterve; en gij zult het boze uit het midden van u wegdoen; dat het gans Israel hore, en vreze.</p> 
 <p><a name="an_21:22">21:22</a> Voorts, wanneer in iemand een zonde zal zijn, die het oordeel des doods waardig is, dat hij gedood zal worden, en gij hem aan het hout zult opgehangen hebben;</p> 
 <p><a name="an_21:23">21:23</a> Zo zal zijn dood lichaam aan het hout niet overnachten; maar gij zult het zekerlijk ten zelven dage begraven; want een opgehangene is Gode een vloek. Alzo zult gij uw land niet verontreinigen, dat u de HEERE, uw God, ten erve geeft.</p> 
 <p><a name="an_22:1">22:1</a> Gij zult uws broeders os of klein vee niet zien afgedreven, en u van die verbergen; gij zult ze uw broeder ganselijk weder toesturen.</p> 
 <p><a name="an_22:2">22:2</a> En indien uw broeder niet nabij u is, of gij hem niet kent, zo zult gij ze binnen in uw huis vergaderen, dat zij bij u zijn, totdat uw broeder die zoeke, en gij ze hem wedergeeft.</p> 
 <p><a name="an_22:3">22:3</a> Alzo zult gij ook doen aan zijn ezel, en alzo zult gij doen aan zijn kleding, ja, alzo zult gij doen aan al het verlorene uws broeders, dat van hem verloren zal zijn, en dat gij zult hebben gevonden; gij zult u niet mogen verbergen.</p> 
 <p><a name="an_22:4">22:4</a> Gij zult uws broeders ezel of zijn os niet zien, vallende op den weg, en u van die verbergen; gij zult ze met hem ganselijk oprichten.</p> 
 <p><a name="an_22:5">22:5</a> Het kleed eens mans zal niet zijn aan een vrouw, en een man zal geen vrouwenkleed aantrekken; want al wie zulks doet, is den HEERE, uw God, een gruwel.</p> 
 <p><a name="an_22:6">22:6</a> Wanneer voor uw aangezicht een vogelnest op den weg voorkomt, in enigen boom, of op de aarde, met jongen of eieren, en de moeder zittende op de jongen of op de eieren, zo zult gij de moeder met de jongen niet nemen.</p> 
 <p><a name="an_22:7">22:7</a> Gij zult de moeder ganselijk vrijlaten; maar de jongen zult gij voor u nemen; opdat het u welga, en gij de dagen verlengt.</p> 
 <p><a name="an_22:8">22:8</a> Wanneer gij een nieuw huis zult bouwen, zo zult gij op uw dak een leuning maken; opdat gij geen bloedschuld op uw huis legt, wanneer iemand, vallende, daarvan afviel.</p> 
 <p><a name="an_22:9">22:9</a> Gij zult uw wijngaard niet met tweeerlei bezaaien; opdat de volheid des zaads, dat gij zult gezaaid hebben, en de inkomst des wijngaards niet ontheiligd worde.</p> 
 <p><a name="an_22:10">22:10</a> Gij zult niet ploegen met een os en met een ezel te gelijk.</p> 
 <p><a name="an_22:11">22:11</a> Gij zult geen kleed van gemengde stof aantrekken, wollen en linnen te gelijk.</p> 
 <p><a name="an_22:12">22:12</a> Snoeren zult gij u maken aan de vier hoeken uws opperkleeds, waarmede gij u bedekt.</p> 
 <p><a name="an_22:13">22:13</a> Wanneer een man een vrouw zal genomen hebben, en tot haar ingegaan zijnde, alsdan haar zal haten,</p> 
 <p><a name="an_22:14">22:14</a> En haar oorzaak van naspraak zal opleggen, en een kwaden naam over haar uitbrengen, en zeggen: Deze vrouw heb ik genomen, en ben tot haar genaderd, maar heb den maagdom aan haar niet gevonden;</p> 
 <p><a name="an_22:15">22:15</a> Dan zullen de vader van deze jonge dochter en haar moeder nemen, en tot de oudsten der stad aan de poort uitbrengen, den maagdom dezer jonge vrouw.</p> 
 <p><a name="an_22:16">22:16</a> En de vader van de jonge dochter zal tot de oudsten zeggen: Ik heb mijn dochter aan dezen man gegeven tot een vrouw; maar hij heeft haar gehaat;</p> 
 <p><a name="an_22:17">22:17</a> En ziet, hij heeft oorzaak van opspraak gegeven, zeggende: Ik heb den maagdom aan uw dochter niet gevonden; dit nu is de maagdom mijner dochter. En zij zullen het kleed voor het aangezicht van de oudsten der stad uitbreiden.</p> 
 <p><a name="an_22:18">22:18</a> Dan zullen de oudsten derzelver stad dien man nemen, en kastijden hem;</p> 
 <p><a name="an_22:19">22:19</a> En zij zullen hem een boete opleggen van honderd zilverlingen, en ze geven aan den vader van de jonge dochter, omdat hij een kwaden naam heeft uitgebracht over een jonge dochter van Israel; voorts zal zij hem ter vrouwe zijn, hij zal haar niet mogen laten gaan al zijn dagen.</p> 
 <p><a name="an_22:20">22:20</a> Maar indien ditzelve woord waarachtig is, dat de maagdom aan de jonge dochter niet gevonden is;</p> 
 <p><a name="an_22:21">22:21</a> Zo zullen zij deze jonge dochter uitbrengen tot de deur van haars vaders huis, en de lieden harer stad zullen haar met stenen stenigen, dat zij sterve, omdat zij een dwaasheid in Israel gedaan heeft, hoererende in haars vaders huis; zo zult gij het boze uit het midden van u wegdoen.</p> 
 <p><a name="an_22:22">22:22</a> Wanneer een man gevonden zal worden, liggende bij eens mans getrouwde vrouw, zo zullen zij ook beiden sterven, de man, die bij de vrouw gelegen heeft, en de vrouw; zo zult gij het boze uit Israel wegdoen.</p> 
 <p><a name="an_22:23">22:23</a> Wanneer er een jonge dochter zal zijn, die een maagd is, ondertrouwd aan een man, en een man haar in de stad zal gevonden, en bij haar gelegen hebben;</p> 
 <p><a name="an_22:24">22:24</a> Zo zult gij ze beiden uitbrengen tot de poort derzelver stad, en gij zult hen met stenen stenigen, dat zij sterven; de jonge dochter, ter oorzake, dat zij niet geroepen heeft in de stad, en den man, ter oorzake dat hij zijns naasten vrouw vernederd heeft; zo zult gij het boze uit het midden van u wegdoen.</p> 
 <p><a name="an_22:25">22:25</a> En indien een man een ondertrouwde jonge dochter in het veld gevonden, en de man haar verkracht en bij haar gelegen zal hebben, zo zal de man, die bij haar gelegen heeft, alleen sterven;</p> 
 <p><a name="an_22:26">22:26</a> Maar de jonge dochter zult gij niets doen; de jonge dochter heeft geen zonde des doods; want gelijk of een man tegen zijn naaste opstond, en sloeg hem dood aan het leven, alzo is deze zaak.</p> 
 <p><a name="an_22:27">22:27</a> Want hij heeft haar in het veld gevonden; de ondertrouwde jonge dochter riep, en er was niemand, die haar verloste.</p> 
 <p><a name="an_22:28">22:28</a> Wanneer een man een jonge dochter zal gevonden hebben, die een maagd is, dewelke niet ondertrouwd is, en haar zal gegrepen en bij haar gelegen hebben, en zij gevonden zullen zijn;</p> 
 <p><a name="an_22:29">22:29</a> Zo zal de man, die bij haar gelegen heeft, den vader van de jonge dochter vijftig zilverlingen geven, en zij zal hem ter vrouwe zijn, omdat hij haar vernederd heeft; hij zal ze niet mogen laten gaan al zijn dagen.</p> 
 <p><a name="an_22:30">22:30</a> Een man zal zijns vaders vrouw niet nemen, en hij zal zijns vaders slippe niet ontdekken.</p> 
 <p><a name="an_23:1">23:1</a> Die door plettering verwond of uitgesneden is aan de mannelijkheid, zal in de vergadering des HEEREN niet komen.</p> 
 <p><a name="an_23:2">23:2</a> Geen bastaard zal in de vergadering des HEEREN komen; zelfs zijn tiende geslacht zal in de vergadering des HEEREN niet komen.</p> 
 <p><a name="an_23:3">23:3</a> Geen Ammoniet, noch Moabiet zal in de vergadering des HEEREN komen; zelfs hun tiende geslacht zal in de vergadering des HEEREN niet komen tot in eeuwigheid.</p> 
 <p><a name="an_23:4">23:4</a> Ter oorzake dat zij ulieden op den weg niet tegengekomen zijn met brood en met water, als gij uit Egypte uittoogt; en omdat hij tegen u gehuurd heeft Bileam, den zoon van Beor, van Pethor uit Mesopotamie, om u te vloeken.</p> 
 <p><a name="an_23:5">23:5</a> Doch de HEERE, uw God, heeft naar Bileam niet willen horen; maar de HEERE, uw God, heeft u den vloek in een zegen veranderd, omdat de HEERE, uw God, u liefhad.</p> 
 <p><a name="an_23:6">23:6</a> Gij zult hun vrede en hun best niet zoeken, al uw dagen in eeuwigheid.</p> 
 <p><a name="an_23:7">23:7</a> Den Edomiet zult gij voor geen gruwel houden, want hij is uw broeder; den Egyptenaar zult gij voor geen gruwel houden want gij zijt een vreemdeling geweest in zijn land.</p> 
 <p><a name="an_23:8">23:8</a> Aangaande de kinderen, die hun zullen geboren worden in het derde geslacht, elk van die zal in de vergadering des HEEREN komen.</p> 
 <p><a name="an_23:9">23:9</a> Wanneer het leger uittrekt tegen uw vijanden, zo zult gij u wachten voor alle kwade zaak.</p> 
 <p><a name="an_23:10">23:10</a> Wanneer iemand onder u is, die niet rein is, door enig toeval des nachts, die zal tot buiten het leger uitgaan; hij zal tot binnen het leger niet komen.</p> 
 <p><a name="an_23:11">23:11</a> Maar het zal geschieden, dat hij zich tegen het naken van den avond met water zal baden; en als de zon ondergegaan is, zal hij tot binnen het leger komen.</p> 
 <p><a name="an_23:12">23:12</a> Gij zult ook een plaats hebben buiten het leger, en daarhenen zult gij uitgaan naar buiten.</p> 
 <p><a name="an_23:13">23:13</a> En gij zult een schopje hebben, benevens uw gereedschap, en het zal geschieden, als gij buiten gezeten hebt, dan zult gij daarmede graven, en u omkeren, en bedekken wat van u uitgegaan is.</p> 
 <p><a name="an_23:14">23:14</a> Want de HEERE, uw God, wandelt in het midden van uw leger, om u te verlossen, en om uw vijanden voor uw aangezicht te geven; daarom zal uw leger heilig zijn, opdat Hij niets schandelijks onder u zie, en achterwaarts van u afkere.</p> 
 <p><a name="an_23:15">23:15</a> Gij zult een knecht aan zijn heer niet overleveren, die van zijn heer tot u ontkomen zal zijn.</p> 
 <p><a name="an_23:16">23:16</a> Hij zal bij u blijven in het midden van u, in de plaats, die hij zal verkiezen, in een van uw poorten, waar het goed voor hem is; gij zult hem niet verdrukken.</p> 
 <p><a name="an_23:17">23:17</a> Er zal geen hoer zijn onder de dochteren van Israel; en er zal geen schandjongen zijn onder de zonen van Israel.</p> 
 <p><a name="an_23:18">23:18</a> Gij zult geen hoerenloon noch hondenprijs in het huis des HEEREN, uws Gods, brengen, tot enige gelofte; want ook die beiden zijn den HEERE, uw God, een gruwel.</p> 
 <p><a name="an_23:19">23:19</a> Gij zult aan uw broeder niet woekeren, met woeker van geld, met woeker van spijze, met woeker van enig ding, waarmede men woekert.</p> 
 <p><a name="an_23:20">23:20</a> Aan den vreemde zult gij woekeren; maar aan uw broeder zult gij niet woekeren; opdat u de HEERE, uw God, zegene, in alles, waaraan gij uw hand slaat, in het land, waar gij naar toe gaat, om dat te erven.</p> 
 <p><a name="an_23:21">23:21</a> Wanneer gij den HEERE, uw God, een gelofte zult beloofd hebben, gij zult niet vertrekken die te betalen; want de HEERE, uw God, zal ze zekerlijk van u eisen, en zonde zou in u zijn.</p> 
 <p><a name="an_23:22">23:22</a> Maar als gij nalaat te beloven, zo zal het geen zonde in u zijn.</p> 
 <p><a name="an_23:23">23:23</a> Wat uit uw lippen gaat, zult gij houden en doen; gelijk als gij den HEERE, uw God, een vrijwillig offer beloofd hebt, dat gij met uw mond gesproken hebt.</p> 
 <p><a name="an_23:24">23:24</a> Wanneer gij gaan zult in uws naasten wijngaard, zo zult gij druiven eten naar uw lust, tot uw verzadiging; maar in uw vat zult gij niets doen.</p> 
 <p><a name="an_23:25">23:25</a> Wanneer gij zult gaan in uws naasten staande koren, zo zult gij de aren met uw hand afplukken; maar de sikkel zult gij aan uws naasten staande koren niet bewegen.</p> 
 <p><a name="an_24:1">24:1</a> Wanneer een man een vrouw zal genomen en die getrouwd hebben, zo zal het geschieden, indien zij geen genade zal vinden in zijn ogen, omdat hij iets schandelijks aan haar gevonden heeft, dat hij haar een scheidbrief zal schrijven, en in haar hand geven, en ze laten gaan uit zijn huis.</p> 
 <p><a name="an_24:2">24:2</a> Zo zij dan, uit zijn huis uitgegaan zijnde, zal henengaan en een anderen man ter vrouwe worden,</p> 
 <p><a name="an_24:3">24:3</a> En deze laatste man haar gehaat, en haar een scheidbrief geschreven, en in haar hand gegeven, en haar uit zijn huis zal hebben laten gaan; of als deze laatste man, die ze voor zich tot een vrouw genomen heeft, zal gestorven zijn;</p> 
 <p><a name="an_24:4">24:4</a> Zo zal haar eerste man, die haar heeft laten gaan, haar niet mogen wedernemen, dat zij hem ter vrouwe zij, nadat zij is verontreinigd geworden; want dat is een gruwel voor het aangezicht des HEEREN; alzo zult gij het land niet doen zondigen, dat u de HEERE, uw God, ten erve geeft.</p> 
 <p><a name="an_24:5">24:5</a> Wanneer een man een nieuwe vrouw zal genomen hebben, die zal in het heir niet uittrekken, en men zal hem geen last opleggen; een jaar lang zal hij vrij zijn in zijn huis, en zijn vrouw, die hij genomen heeft, verheugen.</p> 
 <p><a name="an_24:6">24:6</a> Men zal beide molenstenen, immers den bovensten molensteen, niet te pand nemen; want hij neemt de ziel te pand.</p> 
 <p><a name="an_24:7">24:7</a> Wanneer iemand gevonden zal worden, die een ziel steelt uit zijn broederen, uit de kinderen Israels, en drijft gewin met hem, en verkoopt hem; zo zal deze dief sterven, en gij zult het boze uit het midden van u wegdoen.</p> 
 <p><a name="an_24:8">24:8</a> Wacht u in de plaag der melaatsheid, dat gij naarstiglijk waarneemt en doet naar alles, wat de Levietische priesteren ulieden zullen leren; gelijk als ik hun geboden heb, zult gij waarnemen te doen.</p> 
 <p><a name="an_24:9">24:9</a> Gedenkt, wat de HEERE, uw God, gedaan heeft aan Mirjam, op den weg, als gij uit Egypte waart uitgetogen.</p> 
 <p><a name="an_24:10">24:10</a> Wanneer gij aan uw naaste iets zult geleend hebben, zo zult gij tot zijn huis niet ingaan, om zijn pand te pand te nemen;</p> 
 <p><a name="an_24:11">24:11</a> Buiten zult gij staan, en de man, dien gij geleend hebt, zal het pand naar buiten tot u uitbrengen.</p> 
 <p><a name="an_24:12">24:12</a> Doch indien hij een arm man is, zo zult gij met zijn pand niet nederliggen.</p> 
 <p><a name="an_24:13">24:13</a> Gij zult hem dat pand zekerlijk wedergeven, als de zon ondergaat, dat hij in zijn kleed nederligge, en u zegene; en het zal u gerechtigheid zijn voor het aangezicht des HEEREN, uws Gods.</p> 
 <p><a name="an_24:14">24:14</a> Gij zult den armen en nooddruftigen dagloner niet verdrukken, die uit uw broederen is, of uit uw vreemdelingen, die in uw land en in uw poorten zijn.</p> 
 <p><a name="an_24:15">24:15</a> Op zijn dag zult gij zijn loon geven, en de zon zal daarover niet ondergaan; want hij is arm, en zijn ziel verlangt daarnaar; dat hij tegen u niet roepe tot den HEERE, en zonde in u zij.</p> 
 <p><a name="an_24:16">24:16</a> De vaders zullen niet gedood worden voor de kinderen, en de kinderen zullen niet gedood worden voor de vaders; een ieder zal om zijn zonde gedood worden.</p> 
 <p><a name="an_24:17">24:17</a> Gij zult het recht van den vreemdeling en van den wees niet buigen, en gij zult het kleed der weduwe niet te pand nemen.</p> 
 <p><a name="an_24:18">24:18</a> Maar gij zult gedenken, dat gij een knecht in Egypte geweest zijt, en de HEERE, uw God, heeft u van daar verlost; daarom gebiede ik u deze zaak te doen.</p> 
 <p><a name="an_24:19">24:19</a> Wanneer gij uw oogst op uw akker afgeoogst, en een garf op den akker vergeten zult hebben, zo zult gij niet wederkeren, om die op te nemen; voor den vreemdeling, voor den wees en voor de weduwe zal zij zijn; opdat u de HEERE, uw God, zegene, in al het werk uwer handen.</p> 
 <p><a name="an_24:20">24:20</a> Wanneer gij uw olijfboom zult geschud hebben, zo zult gij de takken achter u niet nauw doorzoeken; voor den vreemdeling, voor den wees en voor de weduwe zal het zijn.</p> 
 <p><a name="an_24:21">24:21</a> Wanneer gij uw wijngaard zult afgelezen hebben, zo zult gij de druiven achter u niet nalezen; voor den vreemdeling, voor den wees en voor de weduwe zal het zijn.</p> 
 <p><a name="an_24:22">24:22</a> En gij zult gedenken, dat gij een knecht in Egypteland geweest zijt; daarom gebiede ik u deze zaak te doen.</p> 
 <p><a name="an_25:1">25:1</a> Wanneer er tussen lieden twist zal zijn, en zij tot het gerecht zullen toetreden, dat zij hen richten, zo zullen zij den rechtvaardige rechtvaardig spreken, en den onrechtvaardige verdoemen.</p> 
 <p><a name="an_25:2">25:2</a> En het zal geschieden, indien de onrechtvaardige slagen verdiend heeft, dat de rechter hem zal doen nedervallen, en hem doen slaan in zijn tegenwoordigheid, naar dat het voor zijn onrechtvaardigheid genoeg zal zijn, in getal.</p> 
 <p><a name="an_25:3">25:3</a> Met veertig slagen zal hij hem doen slaan, hij zal er niet toedoen; opdat niet misschien, zo hij voortvoere hem daarboven met meer slagen te doen slaan, uw broeder dan voor uw ogen verachtelijk gehouden worde.</p> 
 <p><a name="an_25:4">25:4</a> Een os zult gij niet muilbanden, als hij dorst.</p> 
 <p><a name="an_25:5">25:5</a> Wanneer broeders samenwonen, en een van hen sterft, en geen zoon heeft, zo zal de vrouw des verstorvenen aan geen vreemden man daarbuiten geworden; haar mans broeder zal tot haar ingaan en nemen haar zich ter vrouw, en doen haar den plicht van eens mans broeder.</p> 
 <p><a name="an_25:6">25:6</a> En het zal geschieden, dat de eerstgeborene, dien zij zal baren, zal staan in den naam zijns broeders, des verstorvenen; opdat zijn naam niet uitgedelgd worde uit Israel.</p> 
 <p><a name="an_25:7">25:7</a> Maar indien dezen man zijns broeders vrouw niet bevallen zal te nemen, zo zal zijn broeders vrouw opgaan naar de poort tot de oudsten, en zeggen: Mijns mans broeder weigert zijn broeder een naam te verwekken in Israel; hij wil mij den plicht van eens mans broeders niet doen.</p> 
 <p><a name="an_25:8">25:8</a> Dan zullen hem de oudsten zijner stad roepen, en tot hem spreken; blijft hij dan daarbij staan, en zegt: Het bevalt mij niet haar te nemen;</p> 
 <p><a name="an_25:9">25:9</a> Zo zal zijns broeders vrouw voor de ogen der oudsten tot hem toetreden, en zijn schoen van zijn voet uittrekken, en spuwen in zijn aangezicht, en zal betuigen en zeggen: Alzo zal dien man gedaan worden, die zijns broeders huis niet zal bouwen.</p> 
 <p><a name="an_25:10">25:10</a> En zijn naam zal in Israel genoemd worden: Het huis desgenen, dien de schoen uitgetogen is.</p> 
 <p><a name="an_25:11">25:11</a> Wanneer mannen, de een met den ander, twisten, en de vrouw des enen toetreedt, om haar man uit de hand desgenen, die hem slaat, te redden, en haar hand uitstrekt, en zijn schamelheid aangrijpt;</p> 
 <p><a name="an_25:12">25:12</a> Zo zult gij haar hand afhouwen, uw oog zal niet verschonen.</p> 
 <p><a name="an_25:13">25:13</a> Gij zult geen tweeerlei weegstenen in uw zak hebben; een groten en een kleinen.</p> 
 <p><a name="an_25:14">25:14</a> Gij zult in uw huis geen tweeerlei efa hebben, een grote en een kleine.</p> 
 <p><a name="an_25:15">25:15</a> Gij zult een volkomen en gerechten weegsteen hebben; gij zult een volkomene en gerechte efa hebben; opdat uw dagen verlengd worden in het land, dat u de HEERE, uw God, geven zal.</p> 
 <p><a name="an_25:16">25:16</a> Want al wie zulks doet, is den HEERE, uw God, een gruwel; ja, al wie onrecht doet.</p> 
 <p><a name="an_25:17">25:17</a> Gedenkt, wat u Amalek gedaan heeft op den weg, als gij uit Egypte uittoogt;</p> 
 <p><a name="an_25:18">25:18</a> Hoe hij u op den weg ontmoette, en sloeg onder u in den staart al de zwakken achter u, als gij moede en mat waart; en hij vreesde God niet.</p> 
 <p><a name="an_25:19">25:19</a> Het zal dan geschieden, als u de HEERE, uw God, rust zal gegeven hebben, van al uw vijanden rondom, in het land, dat u de HEERE, uw God, ten erve geven zal, om hetzelve erfelijk te bezitten, dat gij de gedachtenis van Amalek van onder den hemel zult uitdelgen; vergeet het niet!</p> 
 <p><a name="an_26:1">26:1</a> Voorts zal het geschieden, wanneer gij zult gekomen zijn in het land, dat u de HEERE, uw God, ten erve geven zal, en gij dat erfelijk zult bezitten, en daarin wonen;</p> 
 <p><a name="an_26:2">26:2</a> Zo zult gij nemen van de eerstelingen van alle vrucht des lands, die gij opbrengen zult van uw land, dat u de HEERE, uw God, geeft, en zult ze in een korf leggen; en gij zult heengaan tot de plaats, die de HEERE, uw God, verkoren zal hebben, om Zijn Naam aldaar te doen wonen;</p> 
 <p><a name="an_26:3">26:3</a> En gij zult komen tot den priester, dewelke in die dagen zijn zal, en tot hem zeggen: Ik verklaar heden voor den HEERE, uw God, dat ik gekomen ben in het land, hetwelk de HEERE onzen vaderen gezworen heeft ons te zullen geven.</p> 
 <p><a name="an_26:4">26:4</a> En de priester zal den korf van uw hand nemen, en hij zal dien voor het altaar des HEEREN, uws Gods, nederzetten.</p> 
 <p><a name="an_26:5">26:5</a> Dan zult gij voor het aangezicht des HEEREN, uws Gods, betuigen en zeggen: Mijn vader was een bedorven Syrier, en hij toog af naar Egypte, en verkeerde aldaar als vreemdeling met weinig volks; maar hij werd aldaar tot een groot, machtig en menigvuldig volk.</p> 
 <p><a name="an_26:6">26:6</a> Doch de Egyptenaars deden ons kwaad, en verdrukten ons, en legden ons een harden dienst op.</p> 
 <p><a name="an_26:7">26:7</a> Toen riepen wij tot den HEERE, den God onzer vaderen; en de HEERE verhoorde onze stem en zag onze ellende aan, en onzen arbeid, en onze onderdrukking.</p> 
 <p><a name="an_26:8">26:8</a> En de HEERE voerde ons uit Egypte, door een sterke hand, en door een uitgestrekten arm, en door groten schrik, en door tekenen, en door wonderen.</p> 
 <p><a name="an_26:9">26:9</a> En Hij heeft ons gebracht tot deze plaats; en Hij heeft ons dit land gegeven, een land vloeiende van melk en honig.</p> 
 <p><a name="an_26:10">26:10</a> En nu, zie, ik heb gebracht de eerstelingen van de vrucht dezes lands, dat Gij, HEERE, mij gegeven hebt! Dan zult gij ze nederzetten voor het aangezicht des HEEREN, uws Gods, en zult u buigen voor het aangezicht des HEEREN, uws Gods;</p> 
 <p><a name="an_26:11">26:11</a> En gij zult vrolijk zijn over al het goede, dat de HEERE, uw God, aan u en uw huis gegeven heeft; gij, en de Leviet, en de vreemdeling, die in het midden van u is.</p> 
 <p><a name="an_26:12">26:12</a> Wanneer gij zult geeindigd hebben alle tienden van uw inkomen te vertienen, in het derde jaar, zijnde een jaar der tienden; dan zult gij aan den Leviet, aan den vreemdeling, aan den wees en aan de weduwe geven, dat zij in uw poorten eten en verzadigd worden.</p> 
 <p><a name="an_26:13">26:13</a> En gij zult voor het aangezicht des HEEREN, uws Gods, zeggen: Ik heb het heilige uit het huis weggenomen, en heb het ook aan den Leviet en aan den vreemdeling, aan den wees en aan de weduwe gegeven, naar al Uw geboden, die Gij mij geboden hebt; ik heb niets van Uw geboden overtreden, en niets vergeten.</p> 
 <p><a name="an_26:14">26:14</a> Ik heb daarvan niets gegeten in mijn leed, en heb daarvan niets weggenomen tot iets onreins, noch daarvan gegeven tot een dode; ik ben der stem des HEEREN, mijns Gods, gehoorzaam geweest, ik heb gedaan naar alles, wat Gij mij geboden hebt.</p> 
 <p><a name="an_26:15">26:15</a> Zie nederwaarts van Uw heilige woning, van den hemel, en zegen Uw volk Israel, en het land, dat Gij ons gegeven hebt, gelijk als Gij onzen vaderen gezworen hebt, een land van melk en honig vloeiende.</p> 
 <p><a name="an_26:16">26:16</a> Te dezen dage gebiedt u de HEERE, uw God, deze inzettingen en rechten te doen; houdt dan en doet dezelve, met uw ganse hart en met uw ganse ziel.</p> 
 <p><a name="an_26:17">26:17</a> Heden hebt gij den HEERE doen zeggen, dat Hij u tot een God zal zijn, en dat gij zult wandelen in Zijn wegen, en houden Zijn inzettingen, en Zijn geboden, en Zijn rechten, en dat gij Zijner stem zult gehoorzaam zijn.</p> 
 <p><a name="an_26:18">26:18</a> En de HEERE heeft u heden doen zeggen, dat gij Hem tot een volk des eigendoms zult zijn, gelijk als Hij u gesproken heeft, en dat gij al Zijn geboden zult houden;</p> 
 <p><a name="an_26:19">26:19</a> Opdat Hij u alzo boven al de volken, die Hij gemaakt heeft, hoog zette, tot lof, en tot een naam, en tot heerlijkheid; en opdat gij een heilig volk zijt den HEERE, uw God, gelijk als Hij gesproken heeft.</p> 
 <p><a name="an_27:1">27:1</a> En Mozes, te zamen met de oudsten van Israel, gebood het volk, zeggende: Behoudt al deze geboden, die ik ulieden heden gebiede.</p> 
 <p><a name="an_27:2">27:2</a> Het zal dan geschieden, ten dage als gij over de Jordaan zult gegaan zijn in het land, dat u de HEERE, uw God, geven zal, zo zult gij u grote stenen oprichten, en bestrijken ze met kalk;</p> 
 <p><a name="an_27:3">27:3</a> En gij zult daarop schrijven alle woorden dezer wet, als gij overgegaan zult zijn; opdat gij komt in het land, dat de HEERE, uw God, u geven zal, een land vloeiende van melk en honig, gelijk als de HEERE, uwer vaderen God, tot u gesproken heeft.</p> 
 <p><a name="an_27:4">27:4</a> Het zal dan geschieden, als gij over de Jordaan gegaan zult zijn, dat gij dezelve stenen, van dewelke ik u heden gebiede, zult oprichten op den berg Ebal, en gij zult ze met kalk bestrijken;</p> 
 <p><a name="an_27:5">27:5</a> En gij zult aldaar den HEERE, uw God, een altaar bouwen, een altaar van stenen; gij zult geen ijzer over hetzelve bewegen.</p> 
 <p><a name="an_27:6">27:6</a> Van gehele stenen zult gij het altaar des HEEREN, uws Gods, bouwen, en gij zult den HEERE, uw God, brandofferen daarop offeren.</p> 
 <p><a name="an_27:7">27:7</a> Ook zult gij dankofferen offeren, en zult aldaar eten, en vrolijk zijn voor het aangezicht des HEEREN, uws Gods.</p> 
 <p><a name="an_27:8">27:8</a> En gij zult op deze stenen schrijven alle woorden dezer wet, die wel uitdrukkende.</p> 
 <p><a name="an_27:9">27:9</a> Voorts sprak Mozes, te zamen met de Levietische priesteren, tot gans Israel, zeggende: Luistert toe en hoort o Israel! Op dezen dag zijt gij den HEERE, uw God, tot een volk geworden.</p> 
 <p><a name="an_27:10">27:10</a> Daarom zult gij der stem des HEEREN, uws Gods, gehoorzaam zijn, en gij zult doen Zijn geboden en Zijn inzettingen, die ik u heden gebiede.</p> 
 <p><a name="an_27:11">27:11</a> En Mozes gebood het volk te dien dage, zeggende:</p> 
 <p><a name="an_27:12">27:12</a> Dezen zullen staan, om het volk te zegenen op den berg Gerizim, als gij over de Jordaan gegaan zult zijn: Simeon, en Levi, en Juda, en Issaschar, en Jozef, en Benjamin.</p> 
 <p><a name="an_27:13">27:13</a> En dezen zullen staan over den vloek op den berg Ebal: Ruben, Gad en Aser, Zebulon, Dan en Nafthali.</p> 
 <p><a name="an_27:14">27:14</a> En de Levieten zullen betuigen en zeggen tot allen man van Israel, met verhevene stem:</p> 
 <p><a name="an_27:15">27:15</a> Vervloekt zij de man, die een gesneden of gegoten beeld, een gruwel des HEEREN, een werk van 's werkmeesters handen, zal maken, en zetten in het verborgene! En al het volk zal antwoorden en zeggen: Amen.</p> 
 <p><a name="an_27:16">27:16</a> Vervloekt zij, die zijn vader of zijn moeder veracht! En al het volk zal zeggen: Amen.</p> 
 <p><a name="an_27:17">27:17</a> Vervloekt zij, die zijns naasten landpale verrukt! En al het volk zal zeggen: Amen.</p> 
 <p><a name="an_27:18">27:18</a> Vervloekt zij, die een blinde op den weg doet dolen! En al het volk zal zeggen: Amen.</p> 
 <p><a name="an_27:19">27:19</a> Vervloekt zij, die het recht van den vreemdeling, van den wees en van de weduwe buigt! En al het volk zal zeggen: Amen.</p> 
 <p><a name="an_27:20">27:20</a> Vervloekt zij, die bij de vrouw zijns vaders ligt, omdat hij zijns vaders slippe ontdekt heeft! En al het volk zal zeggen: Amen.</p> 
 <p><a name="an_27:21">27:21</a> Vervloekt zij, die bij enig beest ligt! En al het volk zal zeggen: Amen.</p> 
 <p><a name="an_27:22">27:22</a> Vervloekt zij, die bij zijn zuster ligt, de dochter zijns vaders of de dochter zijner moeder! En al het volk zal zeggen: Amen.</p> 
 <p><a name="an_27:23">27:23</a> Vervloekt zij, die bij zijn schoonmoeder ligt! En al het volk zal zeggen: Amen.</p> 
 <p><a name="an_27:24">27:24</a> Vervloekt zij, die zijn naaste in het verborgene verslaat! En al het volk zal zeggen: Amen.</p> 
 <p><a name="an_27:25">27:25</a> Vervloekt zij, die geschenk neemt, om een ziel, het bloed eens onschuldigen, te verslaan! En al het volk zal zeggen: Amen.</p> 
 <p><a name="an_27:26">27:26</a> Vervloekt zij, die de woorden dezer wet niet zal bevestigen, doende dezelve! En al het volk zal zeggen: Amen.</p> 
 <p><a name="an_28:1">28:1</a> En het zal geschieden, indien gij der stem des HEEREN, uws Gods, vlijtiglijk zult gehoorzamen, waarnemende te doen al Zijn geboden, die ik u heden gebiede, zo zal de HEERE, uw God, u hoog zetten boven alle volken der aarde.</p> 
 <p><a name="an_28:2">28:2</a> En al deze zegeningen zullen over u komen, en u aantreffen, wanneer gij der stem des HEEREN uws Gods, zult gehoorzaam zijn.</p> 
 <p><a name="an_28:3">28:3</a> Gezegend zult gij zijn in de stad, en gezegend zult gij zijn in het veld.</p> 
 <p><a name="an_28:4">28:4</a> Gezegend zal zijn de vrucht uws buiks, en de vrucht uws lands, en de vrucht uwer beesten, de voortzetting uwer koeien, en de kudden van uw klein vee.</p> 
 <p><a name="an_28:5">28:5</a> Gezegend zal zijn uw korf, en uw baktrog.</p> 
 <p><a name="an_28:6">28:6</a> Gezegend zult gij zijn in uw ingaan, gezegend zult gij zijn in uw uitgaan.</p> 
 <p><a name="an_28:7">28:7</a> De HEERE zal geven uw vijanden, die tegen u opstaan, geslagen voor uw aangezicht; door een weg zullen zij tot u uittrekken, maar door zeven wegen zullen zij voor uw aangezicht vlieden.</p> 
 <p><a name="an_28:8">28:8</a> De HEERE zal den zegen gebieden, dat Hij met u zij in uw schuren, en in alles, waaraan gij uw hand slaat; en Hij zal u zegenen in het land, dat u de HEERE, uw God, geven zal.</p> 
 <p><a name="an_28:9">28:9</a> De HEERE zal u Zichzelven tot een heilig volk bevestigen, gelijk als Hij u gezworen heeft, wanneer gij de geboden des HEEREN, uws Gods, zult houden, en in Zijn wegen wandelen.</p> 
 <p><a name="an_28:10">28:10</a> En alle volken der aarde zullen zien, dat de Naam des HEEREN over u genoemd is, en zij zullen voor u vrezen.</p> 
 <p><a name="an_28:11">28:11</a> En de HEERE zal u doen overvloeien aan goed, in de vrucht uws buiks, en in de vrucht uwer beesten, en in de vrucht uws lands; op het land, dat de HEERE uw vaderen gezworen heeft u te zullen geven.</p> 
 <p><a name="an_28:12">28:12</a> De HEERE zal u opendoen Zijn goeden schat, den hemel, om aan uw land regen te geven te zijner tijd, en om te zegenen al het werk uwer hand; en gij zult aan vele volken lenen, maar gij zult niet ontlenen.</p> 
 <p><a name="an_28:13">28:13</a> En de HEERE zal u tot een hoofd maken, en niet tot een staart, en gij zult alleenlijk boven zijn, en niet onder zijn; wanneer gij horen zult naar de geboden des HEEREN, uws Gods, die ik u heden gebiede te houden en te doen;</p> 
 <p><a name="an_28:14">28:14</a> En gij niet afwijken zult van al de woorden, die ik ulieden heden gebiede, ter rechterhand of ter linkerhand, dat gij andere goden nawandelt, om hen te dienen.</p> 
 <p><a name="an_28:15">28:15</a> Daarentegen zal het geschieden, indien gij de stem des HEEREN, uws Gods, niet zult gehoorzaam zijn, om waar te nemen, dat gij doet al Zijn geboden en Zijn inzettingen, die ik u heden gebiede; zo zullen al deze vloeken over u komen, en u treffen.</p> 
 <p><a name="an_28:16">28:16</a> Vervloekt zult gij zijn in de stad, en vervloekt zult gij zijn in het veld.</p> 
 <p><a name="an_28:17">28:17</a> Vervloekt zal zijn uw korf, en uw baktrog.</p> 
 <p><a name="an_28:18">28:18</a> Vervloekt zal zijn de vrucht uws buiks, en de vrucht uws lands, de voortzetting uwer koeien, en de kudden van uw klein vee.</p> 
 <p><a name="an_28:19">28:19</a> Vervloekt zult gij zijn in uw ingaan, en vervloekt zult gij zijn in uw uitgaan.</p> 
 <p><a name="an_28:20">28:20</a> De HEERE zal onder u zenden den vloek, de verstoring en het verderf, in alles, waaraan gij uw hand slaat, dat gij doen zult; totdat gij verdelgd wordt, en totdat gij haastelijk omkomt, vanwege de boosheid uwer werken, waarmede gij Mij verlaten hebt.</p> 
 <p><a name="an_28:21">28:21</a> De HEERE zal u de pestilentie doen aankleven, totdat Hij u verdoe van het land, waar gij naar toe gaat, om dat te erven.</p> 
 <p><a name="an_28:22">28:22</a> De HEERE zal u slaan met tering, en met koorts, en met vurigheid, en met hitte, en met droogte, en met brandkoren, en met honigdauw, die u vervolgen zullen, totdat gij omkomt.</p> 
 <p><a name="an_28:23">28:23</a> En uw hemel, die boven uw hoofd is, zal koper zijn, en de aarde, die onder u is, zal ijzer zijn.</p> 
 <p><a name="an_28:24">28:24</a> De HEERE, uw God, zal pulver en stof tot regen uws lands geven; van den hemel zal het op u nederdalen, totdat gij verdelgd wordt.</p> 
 <p><a name="an_28:25">28:25</a> De HEERE zal u geslagen geven voor het aangezicht uwer vijanden; door een weg zult gij tot hem uittrekken, en door zeven wegen zult gij voor zijn aangezicht vlieden; en gij zult van alle koninkrijken der aarde beroerd worden.</p> 
 <p><a name="an_28:26">28:26</a> En uw dood lichaam zal aan alle gevogelte des hemels, en aan de beesten der aarde tot spijze zijn; en niemand zal ze afschrikken.</p> 
 <p><a name="an_28:27">28:27</a> De HEERE zal u slaan met zweren van Egypte, en met spenen, en met droge schurft, en met krauwsel, waarvan gij niet zult kunnen genezen worden.</p> 
 <p><a name="an_28:28">28:28</a> De HEERE zal u slaan met onzinnigheid, en met blindheid, en met verbaasdheid des harten;</p> 
 <p><a name="an_28:29">28:29</a> Dat gij op den middag zult omtasten, gelijk als een blinde omtast in het donkere, en uw wegen niet zult voorspoedig maken; maar gij zult alleenlijk verdrukt en beroofd zijn alle dagen, en er zal geen verlosser zijn.</p> 
 <p><a name="an_28:30">28:30</a> Gij zult een vrouw ondertrouwen, maar een ander zal haar beslapen; een huis zult gij bouwen, maar daarin niet wonen; een wijngaard zult gij planten, maar dien niet gemeen maken.</p> 
 <p><a name="an_28:31">28:31</a> Uw os zal voor uw ogen geslacht worden, maar gij zult daarvan niet eten; uw ezel zal van voor uw aangezicht geroofd worden, en tot u niet wederkeren; uw klein vee zal aan uw vijanden gegeven worden, en voor u zal geen verlosser zijn.</p> 
 <p><a name="an_28:32">28:32</a> Uw zonen en uw dochteren zullen aan een ander volk gegeven worden, dat het uw ogen aanzien, en naar hen bezwijken den gansen dag; maar het zal in het vermogen uwer hand niet zijn.</p> 
 <p><a name="an_28:33">28:33</a> De vrucht van uw land en al uw arbeid zal een volk eten, dat gij niet gekend hebt; en gij zult alle dagen alleenlijk verdrukt en gepletterd zijn.</p> 
 <p><a name="an_28:34">28:34</a> En gij zult onzinnig zijn, vanwege het gezicht uwer ogen, dat gij zien zult.</p> 
 <p><a name="an_28:35">28:35</a> De HEERE zal u slaan met boze zweren, aan de knieen en aan de benen, waarvan gij niet zult kunnen genezen worden, van uw voetzool af tot aan uw schedel.</p> 
 <p><a name="an_28:36">28:36</a> De HEERE zal u, mitsgaders uw koning, dien gij over u zult gesteld hebben, doen gaan tot een volk, dat gij niet gekend hebt, noch uw vaderen; en aldaar zult gij dienen andere goden, hout en steen.</p> 
 <p><a name="an_28:37">28:37</a> En gij zult zijn tot een schrik, tot een spreekwoord en tot een spotrede, onder al de volken, waarheen u de HEERE leiden zal.</p> 
 <p><a name="an_28:38">28:38</a> Gij zult veel zaads op den akker uitbrengen, maar gij zult weinig inzamelen; want de sprinkhaan zal het verteren.</p> 
 <p><a name="an_28:39">28:39</a> Wijngaarden zult gij planten, en bouwen, maar gij zult geen wijn drinken, noch iets vergaderen; want de worm zal het afeten.</p> 
 <p><a name="an_28:40">28:40</a> Olijfbomen zult gij hebben in al uw landpalen, maar gij zult u met olie niet zalven; want uw olijfboom zal zijn vrucht afwerpen.</p> 
 <p><a name="an_28:41">28:41</a> Zonen en dochteren zult gij gewinnen, maar zij zullen voor u niet zijn; want zij zullen in gevangenis gaan.</p> 
 <p><a name="an_28:42">28:42</a> Al uw geboomte, en de vrucht uws lands zal het boos gewormte erfelijk bezitten.</p> 
 <p><a name="an_28:43">28:43</a> De vreemdeling, die in het midden van u is, zal hoog, hoog boven u opklimmen; en gij zult laag, laag nederdalen.</p> 
 <p><a name="an_28:44">28:44</a> Hij zal u lenen, maar gij zult hem niet lenen; hij zal tot een hoofd zijn, en gij zult tot een staart zijn.</p> 
 <p><a name="an_28:45">28:45</a> En al deze vloeken zullen over u komen, en u vervolgen, en u treffen, totdat gij verdelgd wordt; omdat gij der stem des HEEREN, uws Gods, niet gehoorzaam zult geweest zijn, om te houden Zijn geboden en Zijn inzettingen, die Hij u geboden heeft.</p> 
 <p><a name="an_28:46">28:46</a> En zij zullen onder u tot een teken, en tot een wonder zijn, ja, onder uw zaad tot in eeuwigheid.</p> 
 <p><a name="an_28:47">28:47</a> Omdat gij den HEERE, uw God, niet gediend zult hebben met vrolijkheid en goedheid des harten, vanwege de veelheid van alles;</p> 
 <p><a name="an_28:48">28:48</a> Zo zult gij uw vijanden, die de HEERE onder u zenden zal, dienen, in honger en in dorst, en in naaktheid, en in gebrek van alles; en Hij zal een ijzeren juk op uw hals leggen, totdat Hij u verdelge.</p> 
 <p><a name="an_28:49">28:49</a> De HEERE zal tegen u een volk verheffen van verre, van het einde der aarde, gelijk als een arend vliegt; een volk, welks spraak gij niet zult verstaan;</p> 
 <p><a name="an_28:50">28:50</a> Een volk, stijf van aangezicht, dat het aangezicht des ouden niet zal aannemen, noch den jonge genadig zijn.</p> 
 <p><a name="an_28:51">28:51</a> En het zal de vrucht uwer beesten, en de vrucht uws lands opeten, totdat gij verdelgd zult zijn; hetwelk u geen koren, most noch olie, voortzetting uwer koeien noch kudden van uw klein vee zal overig laten, totdat Hij u verdoe.</p> 
 <p><a name="an_28:52">28:52</a> En het zal u beangstigen in al uw poorten, totdat uw hoge en vaste muren nedervallen, op welke gij vertrouwdet in uw ganse land; ja, het zal u beangstigen in al uw poorten, in uw ganse land, dat u de HEERE, uw God, gegeven heeft.</p> 
 <p><a name="an_28:53">28:53</a> En gij zult eten de vrucht uws buiks, het vlees uwer zonen en uwer dochteren, die u de HEERE, uw God, gegeven zal hebben; in de belegering en in de benauwing, waarmede uw vijanden u zullen benauwen</p> 
 <p><a name="an_28:54">28:54</a> Aangaande den man, die teder onder u, en die zeer wellustig geweest is, zijn oog zal kwaad zijn tegen zijn broeder en tegen de huisvrouw zijns schoots, en tegen zijn overige zonen, die hij overgehouden zal hebben;</p> 
 <p><a name="an_28:55">28:55</a> Dat hij niet aan een van die zal geven van het vlees zijner zonen, die hij eten zal, omdat hij voor zich niets heeft overgehouden; in de belegering en in de benauwing, waarmede uw vijand u in al uw poorten zal benauwen.</p> 
 <p><a name="an_28:56">28:56</a> Aangaande de tedere en wellustige vrouw onder u, die niet verzocht heeft haar voetzool op de aarde te zetten, omdat zij zich wellustig en teder hield; haar oog zal kwaad zijn tegen den man haars schoots, en tegen haar zoon, en tegen haar dochter;</p> 
 <p><a name="an_28:57">28:57</a> En dat om haar nageboorte, die van tussen haar voeten uitgegaan zal zijn, en om haar zonen, die zij gebaard zal hebben; want zij zal hen eten in het verborgene, vermits gebrek van alles; in de belegering en in de benauwing, waarmede uw vijand u zal benauwen in uw poorten.</p> 
 <p><a name="an_28:58">28:58</a> Indien gij niet zult waarnemen te doen al de woorden dezer wet, die in dit boek geschreven zijn, om te vrezen dezen heerlijken en vreselijken Naam den HEERE uw God;</p> 
 <p><a name="an_28:59">28:59</a> Zo zal de HEERE uw plagen wonderlijk maken, mitsgaders de plagen van uw zaad; het zullen grote en gewisse plagen, en boze en gewisse krankten zijn.</p> 
 <p><a name="an_28:60">28:60</a> En Hij zal op u doen keren alle kwalen van Egypte, voor dewelke gij gevreesd hebt, en zij zullen u aanhangen.</p> 
 <p><a name="an_28:61">28:61</a> Ook alle krankte, en alle plage, die in het boek dezer wet niet geschreven is, zal de HEERE over u doen komen, totdat gij verdelgd wordt.</p> 
 <p><a name="an_28:62">28:62</a> En gij zult met weinige mensen overgelaten worden, in plaats dat gij geweest zijt als de sterren des hemels in menigte; omdat gij der stem des HEEREN, uws Gods, niet gehoorzaam geweest zijt.</p> 
 <p><a name="an_28:63">28:63</a> En het zal geschieden, gelijk als de HEERE Zich over ulieden verblijdde, u goed doende en u vermenigvuldigende, alzo zal Zich de HEERE over u verblijden, u verdoende en u verdelgende; en gij zult uitgerukt worden uit het land, waar gij naar toe gaat, om dat te erven.</p> 
 <p><a name="an_28:64">28:64</a> En de HEERE zal u verstrooien onder alle volken, van het ene einde der aarde tot aan het andere einde der aarde; en aldaar zult gij andere goden dienen, die gij niet gekend hebt, noch uw vaders, hout en steen.</p> 
 <p><a name="an_28:65">28:65</a> Daartoe zult gij onder dezelve volken niet stil zijn, en uw voetzool zal geen rust hebben; want de HEERE zal u aldaar een bevend hart geven, en bezwijking der ogen, en mattigheid der ziel.</p> 
 <p><a name="an_28:66">28:66</a> En uw leven zal tegenover u hangen; en gij zult nacht en dag schrikken, en gij zult van uw leven niet zeker zijn.</p> 
 <p><a name="an_28:67">28:67</a> Des morgens zult gij zeggen: Och, dat het avond ware; en des avonds zult gij zeggen: Och, dat het morgen ware; vermits den schrik uws harten, waarmede gij zult verschrikt zijn, en vermits het gezicht uwer ogen, dat gij zien zult.</p> 
 <p><a name="an_28:68">28:68</a> En de HEERE zal u naar Egypte doen wederkeren in schepen, door een weg, waarvan ik u gezegd heb: Gij zult dien niet meer zien; en aldaar zult gij u aan uw vijanden willen verkopen tot dienstknechten en tot dienstmaagden; maar er zal geen koper zijn.</p> 
 <p><a name="an_29:1">29:1</a> Dit zijn de woorden des verbonds, dat de HEERE Mozes geboden heeft te maken met de kinderen Israels, in het land van Moab, boven het verbond, dat Hij met hen gemaakt had aan Horeb.</p> 
 <p><a name="an_29:2">29:2</a> En Mozes riep gans Israel, en zeide tot hen: Gij hebt gezien al wat de HEERE in Egypteland voor uw ogen gedaan heeft, aan Farao, en aan al zijn knechten, en aan zijn land;</p> 
 <p><a name="an_29:3">29:3</a> De grote verzoekingen, die uw ogen gezien hebben, diezelve tekenen en grote wonderen.</p> 
 <p><a name="an_29:4">29:4</a> Maar de HEERE heeft ulieden niet gegeven een hart om te verstaan, noch ogen om te zien, noch oren om te horen, tot op dezen dag.</p> 
 <p><a name="an_29:5">29:5</a> En Ik heb ulieden veertig jaren doen wandelen in de woestijn; uw klederen zijn aan u niet verouderd, en uw schoen is niet verouderd aan uw voet.</p> 
 <p><a name="an_29:6">29:6</a> Brood hebt gij niet gegeten, en wijn en sterken drank hebt gij niet gedronken; opdat gij wistet, dat Ik de HEERE, uw God, ben.</p> 
 <p><a name="an_29:7">29:7</a> Toen gij nu kwaamt aan deze plaats, toog Sihon, de koning van Hesbon, uit, en Og, de koning van Bazan, ons tegemoet, ten strijde; en wij sloegen hen.</p> 
 <p><a name="an_29:8">29:8</a> En wij hebben hun land ingenomen, en dat ten erve gegeven aan de Rubenieten en Gadieten, mitsgaders aan den halven stam der Manassieten.</p> 
 <p><a name="an_29:9">29:9</a> Houdt dan de woorden dezes verbonds, en doet ze; opdat gij verstandelijk handelt in alles, wat gij doen zult.</p> 
 <p><a name="an_29:10">29:10</a> Gij staat heden allen voor het aangezicht des HEEREN, uws Gods: uw hoofden uwer stammen, uw oudsten, en uw ambtlieden, alle man van Israel;</p> 
 <p><a name="an_29:11">29:11</a> Uw kinderkens, uw vrouwen, en uw vreemdeling, die in het midden van uw leger is, van uw houthouwer tot uw waterputter toe;</p> 
 <p><a name="an_29:12">29:12</a> Om over te gaan in het verbond des HEEREN, uws Gods, en in Zijn vloek, hetwelk de HEERE, uw God, heden met u maakt;</p> 
 <p><a name="an_29:13">29:13</a> Opdat Hij u heden Zichzelven tot een volk bevestige, en Hij u tot een God zij, gelijk als Hij tot u gesproken heeft, en gelijk als Hij uw vaderen, Abraham, Izak en Jakob, gezworen heeft.</p> 
 <p><a name="an_29:14">29:14</a> En niet met ulieden alleen maak ik dit verbond en dezen vloek;</p> 
 <p><a name="an_29:15">29:15</a> Maar met dengene, die heden hier bij ons voor het aangezicht des HEEREN, onzes Gods, staat; en met dengene, die hier heden bij ons niet is.</p> 
 <p><a name="an_29:16">29:16</a> Want gij weet, hoe wij in Egypteland gewoond hebben, en hoe wij doorgetogen zijn door het midden der volken, die gij doorgetogen zijt.</p> 
 <p><a name="an_29:17">29:17</a> En gij hebt gezien hun verfoeiselen, en hun drekgoden, hout en steen, zilver en goud, die bij hen waren.</p> 
 <p><a name="an_29:18">29:18</a> Dat onder ulieden niet zij een man, of vrouw, of huisgezin, of stam, die zijn hart heden wende van den HEERE, onzen God, om te gaan dienen de goden dezer volken; dat onder ulieden niet zij een wortel, die gal en alsem drage;</p> 
 <p><a name="an_29:19">29:19</a> En het geschiede, als hij de woorden dezes vloeks hoort, dat hij zichzelven zegene in zijn hart, zeggende: Ik zal vrede hebben, wanneer ik schoon naar mijns harten goeddunken zal wandelen, om den dronkene te doen tot den dorstige.</p> 
 <p><a name="an_29:20">29:20</a> De HEERE zal hem niet willen vergeven; maar alsdan zal des HEEREN toorn en ijver roken over denzelven man, en al de vloek, die in dit boek geschreven is, zal op hem liggen; en de HEERE zal zijn naam van onder den hemel uitdelgen.</p> 
 <p><a name="an_29:21">29:21</a> En de HEERE zal hem ten kwade afscheiden van al de stammen Israels, naar alle vloeken des verbonds, dat in het boek dezer wet geschreven is.</p> 
 <p><a name="an_29:22">29:22</a> Dan zal zeggen het navolgend geslacht, uw kinderen, die na ulieden opstaan zullen, en de vreemde, die uit verren lande komen zal, als zij zullen zien de plagen dezes lands en deszelfs krankheden, waarmede de HEERE het gekrenkt heeft;</p> 
 <p><a name="an_29:23">29:23</a> Dat zijn ganse aarde zij zwavel en zout der verbranding; die niet bezaaid zal zijn, en geen spruit zal voortgebracht hebben, noch enig kruid daarin zal opgekomen zijn; gelijk de omkering van Sodom en Gomorra, Adama en Zeboim, die de HEERE heeft omgekeerd in Zijn toorn en in Zijn grimmigheid;</p> 
 <p><a name="an_29:24">29:24</a> En alle volken zullen zeggen: Waarom heeft de HEERE aan dit land alzo gedaan? Wat is de ontsteking van dezen groten toorn?</p> 
 <p><a name="an_29:25">29:25</a> Dan zal men zeggen: Omdat zij het verbond des HEEREN, des Gods hunner vaderen, hebben verlaten, dat Hij met hen gemaakt had, als Hij hen uit Egypteland uitvoerde;</p> 
 <p><a name="an_29:26">29:26</a> En zij heengegaan zijn, en andere goden gediend en zich voor die gebogen hebben; goden, die hen niet gekend hadden, en geen van welke hun iets medegedeeld had;</p> 
 <p><a name="an_29:27">29:27</a> Daarom is de toorn des HEEREN ontstoken tegen dit land, om daarover te brengen al dezen vloek, die in dit boek geschreven is.</p> 
 <p><a name="an_29:28">29:28</a> En de HEERE heeft hen uit hun land uitgetrokken, in toorn, en in grimmigheid, en in grote verbolgenheid; en Hij heeft hen verworpen in een ander land, gelijk het is te dezen dage.</p> 
 <p><a name="an_29:29">29:29</a> De verborgene dingen zijn voor den HEERE, onzen God; maar de geopenbaarde zijn voor ons en voor onze kinderen, tot in eeuwigheid, om te doen al de woorden dezer wet.</p> 
 <p><a name="an_30:1">30:1</a> Voorts zal het geschieden, wanneer al deze dingen over u zullen gekomen zijn, deze zegen of deze vloek, die ik u voorgesteld heb; zo zult gij het weder ter harte nemen, onder alle volken, waarheen u de HEERE, uw God, gedreven heeft;</p> 
 <p><a name="an_30:2">30:2</a> En gij zult u bekeren tot den HEERE, uw God, en Zijner stem gehoorzaam zijn, naar alles, wat ik u heden gebiede, gij en uw kinderen, met uw ganse hart en met uw ganse ziel.</p> 
 <p><a name="an_30:3">30:3</a> En de HEERE, uw God, zal uw gevangenis wenden, en Zich uwer ontfermen; en Hij zal wederkeren en u vergaderen uit al de volken, waarheen u de HEERE, uw God, verstrooid had.</p> 
 <p><a name="an_30:4">30:4</a> Al waren uw verdrevenen aan het einde des hemels, van daar zal u de HEERE, uw God, vergaderen, en van daar zal Hij u nemen.</p> 
 <p><a name="an_30:5">30:5</a> En de HEERE, uw God, zal u brengen in het land, dat uw vaderen erfelijk bezeten hebben, en gij zult dat erfelijk bezitten; en Hij zal u weldoen, en zal u vermenigvuldigen boven uw vaderen.</p> 
 <p><a name="an_30:6">30:6</a> En de HEERE, uw God, zal uw hart besnijden, en het hart van uw zaad, om den HEERE, uw God, lief te hebben met uw ganse hart en met uw ganse ziel, opdat gij levet.</p> 
 <p><a name="an_30:7">30:7</a> En de HEERE, uw God, zal al die vloeken leggen op uw vijanden en op uw haters, die u vervolgd hebben.</p> 
 <p><a name="an_30:8">30:8</a> Gij dan zult u bekeren, en der stemme des HEEREN gehoorzaam zijn, en gij zult doen al Zijn geboden, die ik u heden gebiede.</p> 
 <p><a name="an_30:9">30:9</a> En de HEERE, uw God, zal u doen overvloeien in al het werk uwer hand, in de vrucht uws buiks, en in de vrucht uwer beesten, en in de vrucht uws lands, ten goede; want de HEERE zal wederkeren, om Zich over u te verblijden ten goede, gelijk als Hij Zich over uw vaderen verblijd heeft;</p> 
 <p><a name="an_30:10">30:10</a> Wanneer gij der stemme des HEEREN, uws Gods, zult gehoorzaam zijn, houdende Zijn geboden en Zijn inzettingen, die in dit wetboek geschreven zijn; wanneer gij u zult bekeren tot den HEERE, uw God, met uw ganse hart en met uw ganse ziel.</p> 
 <p><a name="an_30:11">30:11</a> Want ditzelve gebod, hetwelk ik u heden gebiede, dat is van u niet verborgen, en dat is niet verre.</p> 
 <p><a name="an_30:12">30:12</a> Het is niet in den hemel, om te zeggen: Wie zal voor ons ten hemel varen, dat hij het voor ons hale, en ons hetzelve horen late, dat wij het doen?</p> 
 <p><a name="an_30:13">30:13</a> Het is ook niet op gene zijde der zee, om te zeggen: Wie zal voor ons overvaren aan gene zijde der zee, dat hij het voor ons hale, en ons hetzelve horen late, dat wij het doen?</p> 
 <p><a name="an_30:14">30:14</a> Want dit woord is zeer nabij u, in uw mond, en in uw hart, om dat te doen.</p> 
 <p><a name="an_30:15">30:15</a> Ziet, ik heb u heden voorgesteld het leven, en het goede, en den dood, en het kwade.</p> 
 <p><a name="an_30:16">30:16</a> Want ik gebiede u heden, den HEERE, uw God, lief te hebben, in Zijn wegen te wandelen, en te houden Zijn geboden, en Zijn inzettingen, en Zijn rechten, opdat gij levet en vermenigvuldiget, en de HEERE, uw God, u zegene in het land, waar gij naar toe gaat, om dat te erven.</p> 
 <p><a name="an_30:17">30:17</a> Maar indien uw hart zich zal afwenden, en gij niet horen zult, en gij gedreven zult worden, dat gij u voor andere goden buigt, en dezelve dient;</p> 
 <p><a name="an_30:18">30:18</a> Zo verkondig ik ulieden heden, dat gij voorzeker zult omkomen; gij zult de dagen niet verlengen op het land, naar hetwelk gij over de Jordaan zijt heengaande, om daarin te komen, dat gij het erfelijk bezit.</p> 
 <p><a name="an_30:19">30:19</a> Ik neem heden tegen ulieden tot getuigen den hemel en de aarde; het leven en den dood heb ik u voorgesteld, den zegen en den vloek! Kiest dan het leven, opdat gij levet, gij en uw zaad;</p> 
 <p><a name="an_30:20">30:20</a> Liefhebbende den HEERE, uw God, Zijner stem gehoorzaam zijnde, en Hem aanhangende; want Hij is uw leven en de lengte uwer dagen; opdat gij blijft in het land, dat de HEERE uw vaderen, Abraham, Izak en Jakob, gezworen heeft hun te zullen geven.</p> 
 <p><a name="an_31:1">31:1</a> Daarna ging Mozes heen, en sprak deze woorden tot gans Israel,</p> 
 <p><a name="an_31:2">31:2</a> En zeide tot hen: Ik ben heden honderd en twintig jaren oud; ik zal niet meer kunnen uitgaan en ingaan; daartoe heeft de HEERE tot mij gezegd: Gij zult over deze Jordaan niet gaan.</p> 
 <p><a name="an_31:3">31:3</a> De HEERE, uw God, Die zal voor uw aangezicht overgaan; Die zal deze volken van voor uw aangezicht verdelgen, dat gij hen erfelijk bezit. Jozua zal voor uw aangezicht overgaan, gelijk als de HEERE gesproken heeft.</p> 
 <p><a name="an_31:4">31:4</a> En de HEERE zal hun doen, gelijk als Hij aan Sihon en Og, koningen der Amorieten, en aan hun land, gedaan heeft, die Hij verdelgd heeft.</p> 
 <p><a name="an_31:5">31:5</a> Wanneer hen nu de HEERE voor uw aangezicht zal gegeven hebben, dan zult gij hun doen naar alle gebod, dat ik ulieden geboden heb.</p> 
 <p><a name="an_31:6">31:6</a> Weest sterk en hebt goeden moed, en vreest niet, en verschrikt niet voor hun aangezicht; want het is de HEERE, uw God, Die met u gaat; Hij zal u niet begeven, noch u verlaten.</p> 
 <p><a name="an_31:7">31:7</a> En Mozes riep Jozua, en zeide tot hem voor de ogen van gans Israel: Wees sterk en heb goeden moed, want gij zult met dit volk ingaan in het land dat de HEERE hun vaderen gezworen heeft, hun te zullen geven; en gij zult het hun doen erven.</p> 
 <p><a name="an_31:8">31:8</a> De HEERE nu is Degene, Die voor uw aangezicht gaat; Die zal met u zijn; Hij zal u niet begeven, noch u verlaten; vrees niet, en ontzet u niet.</p> 
 <p><a name="an_31:9">31:9</a> En Mozes schreef deze wet, en gaf ze aan de priesteren, de zonen van Levi, die de ark des verbonds des HEEREN droegen, en aan alle oudsten van Israel.</p> 
 <p><a name="an_31:10">31:10</a> En Mozes gebood hun, zeggende: Ten einde van zeven jaren, op den gezetten tijd van het jaar der vrijlating, op het feest der loofhutten.</p> 
 <p><a name="an_31:11">31:11</a> Als gans Israel zal komen, om te verschijnen voor het aangezicht des HEEREN, uws Gods, in de plaats, die Hij zal verkoren hebben, zult gij deze wet voor gans Israel uitroepen, voor hun oren;</p> 
 <p><a name="an_31:12">31:12</a> Vergadert het volk, de mannen, en de vrouwen, en de kinderen, en uw vreemdelingen, die in uw poorten zijn; opdat zij horen, en opdat zij leren, en vrezen den HEERE, uw God, en waarnemen te doen alle woorden dezer wet.</p> 
 <p><a name="an_31:13">31:13</a> En dat hun kinderen, die het niet geweten hebben, horen en leren, om te vrezen den HEERE, uw God, al de dagen, die gij leeft op het land, naar hetwelk gij over de Jordaan zijt heengaande, om dat te erven.</p> 
 <p><a name="an_31:14">31:14</a> En de HEERE zeide tot Mozes: Zie, uw dagen zijn genaderd, om te sterven; roep Jozua, en stelt ulieden in de tent der samenkomst, dat Ik hem bevel geve. Zo ging Mozes, en Jozua, en zij stelden zich in de tent der samenkomst.</p> 
 <p><a name="an_31:15">31:15</a> Toen verscheen de HEERE in de tent, in de wolkkolom; en de wolkkolom stond boven de deur der tent.</p> 
 <p><a name="an_31:16">31:16</a> En de HEERE zeide tot Mozes: Zie, gij zult slapen met uw vaderen; en dit volk zal opstaan, en nahoereren de goden der vreemden van dat land, waar het naar toe gaat, in het midden van hetzelve; en het zal Mij verlaten en vernietigen Mijn verbond, dat Ik met hetzelve gemaakt heb.</p> 
 <p><a name="an_31:17">31:17</a> Zo zal Mijn toorn te dien dage tegen hetzelve ontsteken, en Ik zal hen verlaten, en Mijn aangezicht van hen verbergen, dat zij ter spijze zijn, en vele kwaden en benauwdheden zullen het treffen; dat het te dien dage zal zeggen: Hebben mij deze kwaden niet getroffen, omdat mijn God in het midden van mij niet is?</p> 
 <p><a name="an_31:18">31:18</a> Ik dan zal Mijn aangezicht te dien dage ganselijk verbergen, om al het kwaad, dat het gedaan heeft; want het heeft zich gewend tot andere goden.</p> 
 <p><a name="an_31:19">31:19</a> En nu, schrijft ulieden dit lied, en leert het den kinderen Israels; legt het in hun mond; opdat dit lied Mij ten getuige zij tegen de kinderen Israels.</p> 
 <p><a name="an_31:20">31:20</a> Want Ik zal dit volk inbrengen in het land, dat Ik zijn vaderen gezworen heb, vloeiende van melk en honig, en het zal eten, en verzadigd, en vet worden; dan zal het zich wenden tot andere goden, en hen dienen, en zij zullen Mij tergen, en Mijn verbond vernietigen.</p> 
 <p><a name="an_31:21">31:21</a> En het zal geschieden, wanneer vele kwaden en benauwdheden hetzelve zullen treffen, dan zal dit lied voor zijn aangezicht antwoorden tot getuige; want het zal uit den mond zijns zaads niet vergeten worden; dewijl Ik weet zijn gedichtsel dat het heden maakt, aleer Ik het inbreng in het land, dat Ik gezworen heb.</p> 
 <p><a name="an_31:22">31:22</a> Zo schreef Mozes dit lied te dien dage, en hij leerde het den kinderen Israels.</p> 
 <p><a name="an_31:23">31:23</a> En Hij gebood Jozua, den zoon van Nun, en zeide: Zijt sterk en heb goeden moed, want gij zult de kinderen Israels inbrengen in het land, dat Ik hun gezworen heb; en Ik zal met u zijn.</p> 
 <p><a name="an_31:24">31:24</a> En het geschiedde, als Mozes voleind had de woorden dezer wet te schrijven in een boek, totdat zij voltrokken waren;</p> 
 <p><a name="an_31:25">31:25</a> Zo gebood Mozes den Levieten, die de ark des verbonds des HEEREN droegen, zeggende:</p> 
 <p><a name="an_31:26">31:26</a> Neemt dit wetboek, en legt het aan de zijde van de ark des verbonds des HEEREN, uws Gods, dat het aldaar zij ten getuige tegen u.</p> 
 <p><a name="an_31:27">31:27</a> Want ik ken uw wederspannigheid, en uw harden nek. Ziet, terwijl ik nog heden met ulieden leve, zijt gij wederspannig geweest tegen den HEERE; hoe veel te meer na mijn dood!</p> 
 <p><a name="an_31:28">31:28</a> Vergadert tot mij al de oudsten uwer stammen, en uw ambtlieden; dat ik voor hun oren deze woorden spreke, en tegen hen den hemel en de aarde tot getuigen neme.</p> 
 <p><a name="an_31:29">31:29</a> Want ik weet, dat gij het na mijn dood zekerlijk zult verderven, en afwijken van den weg, dien ik u geboden heb; dan zal u dit kwaad in het laatste der dagen ontmoeten, wanneer gij zult gedaan hebben, dat kwaad is in de ogen des HEEREN, om Hem door het werk uwer handen tot toorn te verwekken.</p> 
 <p><a name="an_31:30">31:30</a> Toen sprak Mozes, voor de oren der ganse gemeente van Israel, de woorden dezes lieds, totdat zij voltrokken waren.</p> 
 <p><a name="an_32:1">32:1</a> Neig de oren, gij hemel, en ik zal spreken; en de aarde hore de redenen mijns monds.</p> 
 <p><a name="an_32:2">32:2</a> Mijn leer druipe als een regen, mijn rede vloeie als een dauw; als een stofregen op de grasscheutjes, en als druppelen op het kruid.</p> 
 <p><a name="an_32:3">32:3</a> Want ik zal den Naam des HEEREN uitroepen; geeft onzen God grootheid!</p> 
 <p><a name="an_32:4">32:4</a> Hij is de Rotssteen, Wiens werk volkomen is; want al Zijn wegen zijn gerichte. God is waarheid, en is geen onrecht; rechtvaardig en recht is Hij.</p> 
 <p><a name="an_32:5">32:5</a> Hij heeft het tegen Hem verdorven; het zijn Zijn kinderen niet; de schandvlek is hun; het is een verkeerd en verdraaid geslacht.</p> 
 <p><a name="an_32:6">32:6</a> Zult gij dit den HEERE vergelden, gij, dwaas en onwijs volk! Is Hij niet uw Vader, Die u verkregen, Die u gemaakt en u bevestigd heeft?</p> 
 <p><a name="an_32:7">32:7</a> Gedenk aan de dagen van ouds; merk op de jaren van elk geslacht; vraag uw vader, die zal het u bekend maken, uw ouden, en zij zullen het u zeggen.</p> 
 <p><a name="an_32:8">32:8</a> Toen de Allerhoogste aan de volken de erfenis uitdeelde, toen Hij Adams kinderen vaneen scheidde, heeft Hij de landpalen der volken gesteld naar het getal der kinderen Israels.</p> 
 <p><a name="an_32:9">32:9</a> Want des HEEREN deel is Zijn volk, Jakob is het snoer Zijner erve.</p> 
 <p><a name="an_32:10">32:10</a> Hij vond hem in een land der woestijn, en in een woeste huilende wildernis; Hij voerde hem rondom, Hij onderwees hem, Hij bewaarde hem als Zijn oogappel.</p> 
 <p><a name="an_32:11">32:11</a> Gelijk een arend zijn nest opwekt, over zijn jongen zweeft, zijn vleugelen uitbreidt, ze neemt en ze draagt op zijn vlerken;</p> 
 <p><a name="an_32:12">32:12</a> Zo leidde hem de HEERE alleen, en er was geen vreemd god met hem.</p> 
 <p><a name="an_32:13">32:13</a> Hij deed hem rijden op de hoogten der aarde, dat hij at de inkomsten des velds; en Hij deed hem honig zuigen uit de steenrots, en olie uit den kei der rots;</p> 
 <p><a name="an_32:14">32:14</a> Boter van koeien, en melk van klein vee, met het vet der lammeren en der rammen, die in Bazan weiden, en der bokken, met het vette der nieren van tarwe; en het druivenbloed, reinen wijn, hebt gij gedronken.</p> 
 <p><a name="an_32:15">32:15</a> Als nu Jeschurun vet werd, zo sloeg hij achteruit (gij zijt vet, gij zijt dik, ja, met vet overdekt geworden!); en hij liet God varen, Die hem gemaakt heeft, en versmaadde den Rotssteen zijns heils.</p> 
 <p><a name="an_32:16">32:16</a> Zij hebben Hem tot ijver verwekt door vreemde goden; door gruwelen hebben zij Hem tot toorn verwekt.</p> 
 <p><a name="an_32:17">32:17</a> Zij hebben aan de duivelen geofferd, niet aan God; aan de goden, die zij niet kenden; nieuwe, die van nabij gekomen waren, voor dewelke uw vaders niet geschrikt hebben.</p> 
 <p><a name="an_32:18">32:18</a> Den Rotssteen, Die u gegenereerd heeft, hebt gij vergeten; en gij hebt in vergetenis gesteld den God, Die u gebaard heeft.</p> 
 <p><a name="an_32:19">32:19</a> Als het de HEERE zag, zo versmaadde Hij hen, uit toornigheid tegen zijn zonen en zijn dochteren.</p> 
 <p><a name="an_32:20">32:20</a> En Hij zeide: Ik zal Mijn aangezicht van hen verbergen; Ik zal zien, welk hunlieder einde zal wezen; want zij zijn een gans verkeerd geslacht, kinderen, in welke geen trouw is.</p> 
 <p><a name="an_32:21">32:21</a> Zij hebben Mij tot ijver verwekt door hetgeen geen God is; zij hebben Mij tot toorn verwekt door hun ijdelheden; Ik dan zal hen tot ijver verwekken door diegenen, die geen volk zijn; door een dwaas volk zal Ik hen tot toorn verwekken.</p> 
 <p><a name="an_32:22">32:22</a> Want een vuur is aangestoken in Mijn toorn, en zal bernen tot in de onderste hel, en zal het land met zijn inkomst verteren, en de gronden der bergen in vlam zetten.</p> 
 <p><a name="an_32:23">32:23</a> Ik zal kwaden over hen hopen; Mijn pijlen zal Ik op hen verschieten.</p> 
 <p><a name="an_32:24">32:24</a> Uitgeteerd zullen zij zijn van honger, opgegeten van den karbonkel en bitter verderf; en Ik zal de tanden der beesten onder hen schikken, met vurig venijn van slangen des stofs.</p> 
 <p><a name="an_32:25">32:25</a> Van buiten zal het zwaard beroven, en uit de binnenkameren de verschrikking; ook den jongeling, ook de jonge dochter, het zuigende kind met den grijzen man.</p> 
 <p><a name="an_32:26">32:26</a> Ik zeide: In alle hoeken zoude Ik hen verstrooien; Ik zoude hun gedachtenis van onder de mensen doen ophouden;</p> 
 <p><a name="an_32:27">32:27</a> Ten ware, dat Ik de toornigheid des vijands schroomde, dat niet hun tegenpartijen zich vreemd mochten houden; dat zij niet mochten zeggen: Onze hand is hoog geweest; de HEERE heeft dit alles niet gewrocht.</p> 
 <p><a name="an_32:28">32:28</a> Want zij zijn een volk, dat door raadslagen verloren gaat, en er is geen verstand in hen.</p> 
 <p><a name="an_32:29">32:29</a> O, dat zij wijs waren; zij zouden dit vernemen, zij zouden op hun einde merken.</p> 
 <p><a name="an_32:30">32:30</a> Hoe zoude een enige duizend jagen, en twee tien duizend doen vluchten, ten ware, dat hunlieder Rotssteen hen verkocht, en de HEERE hen overgeleverd had?</p> 
 <p><a name="an_32:31">32:31</a> Want hun rotssteen is niet gelijk onze Rotssteen, zelfs onze vijanden rechters zijnde.</p> 
 <p><a name="an_32:32">32:32</a> Want hun wijnstok is uit den wijnstok van Sodom, en uit de velden van Gomorra; hun wijndruiven zijn vergiftige wijndruiven; zij hebben bittere bezien.</p> 
 <p><a name="an_32:33">32:33</a> Hun wijn is vurig drakenvenijn, en een wreed adderenvergift.</p> 
 <p><a name="an_32:34">32:34</a> Is dat niet bij Mij opgesloten, verzegeld in Mijn schatten?</p> 
 <p><a name="an_32:35">32:35</a> Mijn is de wraak en de vergelding, ten tijde als hunlieder voet zal wankelen; want de dag huns ondergangs is nabij, en de dingen, die hun zullen gebeuren, haasten.</p> 
 <p><a name="an_32:36">32:36</a> Want de HEERE zal aan Zijn volk recht doen, en het zal Hem over Zijn knechten berouwen; want Hij zal zien, dat de hand is weggegaan, en de beslotene en verlatene niets is.</p> 
 <p><a name="an_32:37">32:37</a> Dan zal Hij zeggen: Waar zijn hun goden; de rotssteen, op welken zij betrouwden?</p> 
 <p><a name="an_32:38">32:38</a> Welker slachtofferen vet zij aten, welker drankofferen wijn zij dronken; dat zij opstaan en u helpen, dat er verberging voor u zij.</p> 
 <p><a name="an_32:39">32:39</a> Ziet nu, dat Ik, Ik Die ben, en geen God met Mij, Ik dood en maak levend; Ik versla en Ik heel; en er is niemand, die uit Mijn hand redt!</p> 
 <p><a name="an_32:40">32:40</a> Want Ik zal Mijn hand naar den hemel opheffen, en Ik zal zeggen: Ik leef in eeuwigheid!</p> 
 <p><a name="an_32:41">32:41</a> Indien Ik Mijn glinsterend zwaard wette, en Mijn hand ten gerichte grijpt, zo zal Ik wraak op Mijn tegenpartijen doen wederkeren, en Mijn hateren vergelden.</p> 
 <p><a name="an_32:42">32:42</a> Ik zal Mijn pijlen dronken maken van bloed, en Mijn zwaard zal vlees eten; van het bloed des verslagenen en des gevangenen, van het hoofd af zullen er wraken des vijands zijn.</p> 
 <p><a name="an_32:43">32:43</a> Juicht, gij heidenen, met Zijn volk! want Hij zal het bloed Zijner knechten wreken; en Hij zal de wraak op Zijn tegenpartijen doen wederkeren, en verzoenen Zijn land en Zijn volk.</p> 
 <p><a name="an_32:44">32:44</a> En Mozes kwam, en sprak al de woorden dezes lieds voor de oren des volks, hij en Hosea, de zoon van Nun.</p> 
 <p><a name="an_32:45">32:45</a> Als nu Mozes geeindigd had al die woorden tot gans Israel te spreken;</p> 
 <p><a name="an_32:46">32:46</a> Zo zeide hij tot hen: Zet uw hart op al de woorden, die ik heden onder ulieden betuige, dat gij ze uw kinderen gebieden zult, dat zij waarnemen te doen al de woorden dezer wet.</p> 
 <p><a name="an_32:47">32:47</a> Want dat is geen vergeefs woord voor ulieden; maar het is uw leven; en door ditzelve woord zult gij de dagen verlengen op het land, waar gij over de Jordaan naar toe gaat, om dat te erven.</p> 
 <p><a name="an_32:48">32:48</a> Daarna sprak de HEERE tot Mozes, op dienzelfden dag, zeggende:</p> 
 <p><a name="an_32:49">32:49</a> Klim op den berg Abarim (deze is de berg Nebo, die in het land van Moab is, die tegenover Jericho is), en zie het land Kanaan, dat Ik den kinderen Israels tot een bezitting geven zal;</p> 
 <p><a name="an_32:50">32:50</a> En sterf op dien berg, waarheen gij opklimmen zult, en word vergaderd tot uw volken; gelijk als uw broeder Aaron stierf op den berg Hor, en werd tot zijn volken vergaderd.</p> 
 <p><a name="an_32:51">32:51</a> Omdat gijlieden u tegen Mij vergrepen hebt, in het midden der kinderen Israels, aan het twistwater te Kades, in de woestijn Zin; omdat gij Mij niet geheiligd hebt in het midden der kinderen Israels.</p> 
 <p><a name="an_32:52">32:52</a> Want van tegenover zult gij dat land zien, maar daarheen niet inkomen, in het land, dat Ik den kinderen Israels geven zal.</p> 
 <p><a name="an_33:1">33:1</a> Dit nu is de zegen, met welken Mozes, de man Gods, de kinderen Israels gezegend heeft, voor zijn dood.</p> 
 <p><a name="an_33:2">33:2</a> Hij zeide dan: De HEERE is van Sinai gekomen, en is hunlieden opgegaan van Seir; Hij is blinkende verschenen van het gebergte Paran, en is aangekomen met tien duizenden der heiligen; tot Zijn rechterhand was een vurige wet aan hen.</p> 
 <p><a name="an_33:3">33:3</a> Immers bemint Hij de volken! Al zijn heiligen zijn in Uw hand; zij zullen in het midden tussen Uw voeten gezet worden; een ieder zal ontvangen van Uw woorden.</p> 
 <p><a name="an_33:4">33:4</a> Mozes heeft ons de wet geboden, een erfenis van Jakobs gemeente;</p> 
 <p><a name="an_33:5">33:5</a> En Hij was Koning in Jeschurun, als de hoofden des volks zich vergaderden, samen met de stammen Israels.</p> 
 <p><a name="an_33:6">33:6</a> Dat Ruben leve, en niet sterve, en dat zijn lieden van getal zijn!</p> 
 <p><a name="an_33:7">33:7</a> En dit is van Juda, dat hij zeide: Hoor, HEERE! de stem van Juda! en breng hem weder tot zijn volk; zijn handen moeten hem genoegzaam zijn, en zijt Gij hem een Hulp tegen zijn vijanden!</p> 
 <p><a name="an_33:8">33:8</a> En van Levi zeide hij: Uw Thummim en Uw Urim zijn aan den man, Uw gunstgenoot; dien Gij verzocht hebt in Massa, met welken Gij getwist hebt aan de wateren van Meriba.</p> 
 <p><a name="an_33:9">33:9</a> Die tot zijn vader en tot zijn moeder zeide: Ik zie hem niet; en die zijn broederen niet kende, en zijn zonen niet achtte; want zij onderhielden Uw woord, en bewaarden Uw verbond.</p> 
 <p><a name="an_33:10">33:10</a> Zij zullen Jakob Uw rechten leren, en Israel Uw wet; zij zullen reukwerk voor Uw neus leggen, en dat gans verteerd zal worden, op Uw altaar.</p> 
 <p><a name="an_33:11">33:11</a> Zegen, HEERE! zijn vermogen, en laat U het werk zijner handen wel bevallen; versla de lenden dergenen, die tegen hem opstaan en hem haten, dat zij niet weder opstaan!</p> 
 <p><a name="an_33:12">33:12</a> En van Benjamin zeide hij: De beminde des HEEREN, hij zal zeker bij Hem wonen. Hij zal hem den gansen dag overdekken, en tussen Zijn schouders zal hij wonen!</p> 
 <p><a name="an_33:13">33:13</a> En van Jozef zeide hij: Zijn land zij gezegend van den HEERE, van het uitnemendste des hemels, van den dauw, en van de diepte, die beneden is liggende;</p> 
 <p><a name="an_33:14">33:14</a> En van de uitnemendste inkomsten der zon, en van de uitnemendste voortzetting der maan;</p> 
 <p><a name="an_33:15">33:15</a> En van het voornaamste der oude bergen, en van het uitnemendste der eeuwige heuvelen;</p> 
 <p><a name="an_33:16">33:16</a> En van het uitnemendste der aarde en haar volheid, en van de goedgunstigheid Desgenen, Die in het braambos woonde, kome de zegening op het hoofd van Jozef, en op den schedel des afgezonderden van zijn broederen!</p> 
 <p><a name="an_33:17">33:17</a> Hij heeft de heerlijkheid des eerstgeborenen zijns osses, en zijn hoornen zijn hoornen des eenhoorns; met dezelve zal hij de volken te zamen stoten tot aan de einden des lands. Dezen nu zijn de tien duizenden van Efraim, en dezen zijn de duizenden van Manasse!</p> 
 <p><a name="an_33:18">33:18</a> En van Zebulon zeide hij: Verheug u, Zebulon! over uw uittocht, en Issaschar! over uw hutten.</p> 
 <p><a name="an_33:19">33:19</a> Zij zullen de volken tot den berg roepen; daar zullen zij offeranden der gerechtigheid offeren; want zij zullen den overvloed der zeeen zuigen, en de bedekte verborgen dingen des zands.</p> 
 <p><a name="an_33:20">33:20</a> En van Gad zeide hij: Gezegend zij, die aan Gad ruimte maakt! hij woont als een oude leeuw, en verscheurt den arm, ja ook den schedel.</p> 
 <p><a name="an_33:21">33:21</a> En hij heeft zich van het eerste voorzien, omdat hij aldaar in het deel des wetgevers bedekt was; daarom kwam hij met de hoofden des volks; hij verrichtte de gerechtigheid des HEEREN, en zijn gerichten met Israel.</p> 
 <p><a name="an_33:22">33:22</a> En van Dan zeide hij: Dan is een jonge leeuw; hij zal als uit Bazan voortspringen.</p> 
 <p><a name="an_33:23">33:23</a> En van Nafthali zeide hij: O Nafthali! wees verzadigd van de goedgunstigheid, en vol van den zegen des HEEREN; bezit erfelijk het westen en het zuiden.</p> 
 <p><a name="an_33:24">33:24</a> En van Aser zeide hij: Aser zij gezegend met zonen; hij zij zijn broederen aangenaam, en dope zijn voet in olie.</p> 
 <p><a name="an_33:25">33:25</a> Ijzer en koper zal onder uw schoen zijn; en uw sterkte gelijk uw dagen!</p> 
 <p><a name="an_33:26">33:26</a> Niemand is er gelijk God, o Jeschurun! Die op den hemel vaart tot uw hulp, en met Zijn hoogheid op de bovenste wolken.</p> 
 <p><a name="an_33:27">33:27</a> De eeuwige God zij u een woning, en van onder eeuwige armen; en Hij verdrijve den vijand voor uw aangezicht, en zegge: Verdelg!</p> 
 <p><a name="an_33:28">33:28</a> Israel dan zal zeker alleen wonen, en Jakobs oog zal zijn op een land van koren en most; ja, zijn hemel zal van dauw druipen.</p> 
 <p><a name="an_33:29">33:29</a> Welgelukzalig zijt gij, o Israel! wie is u gelijk? gij zijt een volk, verlost door den HEERE, het Schild uwer hulp, en Die een Zwaard is uwer hoogheid; daarom zullen zich uw vijanden geveinsdelijk aan u onderwerpen, en gij zult op hun hoogten treden!</p> 
 <p><a name="an_34:1">34:1</a> Toen ging Mozes op, uit de vlakke velden van Moab, naar den berg Nebo, op de hoogten van Pisga, welke recht tegenover Jericho is; en de HEERE wees hem dat ganse land, Gilead tot Dan toe;</p> 
 <p><a name="an_34:2">34:2</a> En het ganse Nafthali, en het land van Efraim en Manasse, en het ganse land van Juda, tot aan de achterste zee;</p> 
 <p><a name="an_34:3">34:3</a> En het Zuiden, en het effen veld der vallei van Jericho, de palmstad, tot Zoar toe.</p> 
 <p><a name="an_34:4">34:4</a> En de HEERE zeide tot hem: Dit is het land, dat Ik Abraham, Izak en Jakob gezworen heb, zeggende: Aan uw zaad zal Ik het geven! Ik heb het u met uw ogen doen zien, maar gij zult daarheen niet overgaan.</p> 
 <p><a name="an_34:5">34:5</a> Alzo stierf Mozes, de knecht des HEEREN, aldaar in het land van Moab, naar des HEEREN mond.</p> 
 <p><a name="an_34:6">34:6</a> En Hij begroef hem in een dal, in het land van Moab, tegenover Beth-Peor; en niemand heeft zijn graf geweten, tot op dezen dag.</p> 
 <p><a name="an_34:7">34:7</a> Mozes nu was honderd en twintig jaren oud, als hij stierf; zijn oog was niet donker geworden, en zijn kracht was niet vergaan.</p> 
 <p><a name="an_34:8">34:8</a> En de kinderen Israels beweenden Mozes, in de vlakke velden van Moab, dertig dagen; en de dagen des wenens, van den rouw over Mozes, werden voleindigd.</p> 
 <p><a name="an_34:9">34:9</a> Jozua nu, de zoon van Nun, was vol van den Geest der wijsheid; want Mozes had zijn handen op hem gelegd; zo hoorden de kinderen Israels naar hem, en deden gelijk als de HEERE Mozes geboden had.</p> 
 <p><a name="an_34:10">34:10</a> En er stond geen profeet meer op in Israel, gelijk Mozes, dien de HEERE gekend had, van aangezicht tot aangezicht,</p> 
 <p><a name="an_34:11">34:11</a> In al de tekenen en de wonderen, waartoe hem de HEERE gezonden heeft, om die in Egypteland te doen aan Farao, en aan al zijn knechten, en aan al zijn land;</p> 
 <p><a name="an_34:12">34:12</a> En in al die sterke hand, en in al die grote verschrikking, die Mozes gedaan heeft voor de ogen van gans Israel.</p> 
 <p></p><hr>
 <center>
 <a href="jos.htm">Next: Joshua</a></center>
 </body>