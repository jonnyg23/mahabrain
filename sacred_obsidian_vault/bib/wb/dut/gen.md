<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="exo.htm">Next</a> 
 </center>
 <hr>
  <h3 align="center">Dutch Bible: Genesis</h3> 
 <p><a name="an_1:1">1:1</a> In den beginne schiep God den hemel en de aarde.</p> 
 <p><a name="an_1:2">1:2</a> De aarde nu was woest en ledig, en duisternis was op den afgrond; en de Geest Gods zweefde op de wateren.</p> 
 <p><a name="an_1:3">1:3</a> En God zeide: Daar zij licht! en daar werd licht.</p> 
 <p><a name="an_1:4">1:4</a> En God zag het licht, dat het goed was; en God maakte scheiding tussen het licht en tussen de duisternis.</p> 
 <p><a name="an_1:5">1:5</a> En God noemde het licht dag, en de duisternis noemde Hij nacht. Toen was het avond geweest, en het was morgen geweest, de eerste dag.</p> 
 <p><a name="an_1:6">1:6</a> En God zeide: Daar zij een uitspansel in het midden der wateren; en dat make scheiding tussen wateren en wateren!</p> 
 <p><a name="an_1:7">1:7</a> En God maakte dat uitspansel, en maakte scheiding tussen de wateren, die onder het uitspansel zijn, en tussen de wateren, die boven het uitspansel zijn. En het was alzo.</p> 
 <p><a name="an_1:8">1:8</a> En God noemde het uitspansel hemel. En het was avond geweest, en het was morgen geweest, de tweede dag.</p> 
 <p><a name="an_1:9">1:9</a> En God zeide: Dat de wateren van onder de hemel in een plaats vergaderd worden, en dat het droge gezien worde! en het was alzo.</p> 
 <p><a name="an_1:10">1:10</a> En God noemde het droge aarde, en de vergadering der wateren noemde Hij zeeen; en God zag, dat het goed was.</p> 
 <p><a name="an_1:11">1:11</a> En God zeide: Dat de aarde uitschiete gras, kruid zaadzaaiende, vruchtbaar geboomte, dragende vrucht naar zijn aard, welks zaad daarin zij op de aarde! En het was alzo.</p> 
 <p><a name="an_1:12">1:12</a> En de aarde bracht voort grasscheutjes, kruid zaadzaaiende naar zijn aard, en vruchtdragend geboomte, welks zaad daarin was, naar zijn aard. En God zag, dat het goed was.</p> 
 <p><a name="an_1:13">1:13</a> Toen was het avond geweest, en het was morgen geweest, de derde dag.</p> 
 <p><a name="an_1:14">1:14</a> En God zeide: Dat er lichten zijn in het uitspansel des hemels, om scheiding te maken tussen den dag en tussen den nacht; en dat zij zijn tot tekenen en tot gezette tijden, en tot dagen en jaren!</p> 
 <p><a name="an_1:15">1:15</a> En dat zij zijn tot lichten in het uitspansel des hemels, om licht te geven op de aarde! En het was alzo.</p> 
 <p><a name="an_1:16">1:16</a> God dan maakte die twee grote lichten; dat grote licht tot heerschappij des daags, en dat kleine licht tot heerschappij des nachts; ook de sterren.</p> 
 <p><a name="an_1:17">1:17</a> En God stelde ze in het uitspansel des hemels, om licht te geven op de aarde.</p> 
 <p><a name="an_1:18">1:18</a> En om te heersen op den dag, en in den nacht, en om scheiding te maken tussen het licht en tussen de duisternis. En God zag, dat het goed was.</p> 
 <p><a name="an_1:19">1:19</a> Toen was het avond geweest, en het was morgen geweest, de vierde dag.</p> 
 <p><a name="an_1:20">1:20</a> En God zeide: Dat de wateren overvloediglijk voortbrengen een gewemel van levende zielen; en het gevogelte vliege boven de aarde, in het uitspansel des hemels!</p> 
 <p><a name="an_1:21">1:21</a> En God schiep de grote walvissen, en alle levende wremelende ziel, welke de wateren overvloediglijk voortbrachten, naar haar aard; en alle gevleugeld gevogelte naar zijn aard. En God zag, dat het goed was.</p> 
 <p><a name="an_1:22">1:22</a> En God zegende ze, zeggende: Zijt vruchtbaar, en vermenigvuldigt, en vervult de wateren in de zeeen; en het gevogelte vermenigvuldige op de aarde!</p> 
 <p><a name="an_1:23">1:23</a> Toen was het avond geweest, en het was morgen geweest, de vijfde dag.</p> 
 <p><a name="an_1:24">1:24</a> En God zeide: De aarde brenge levende zielen voort, naar haar aard, vee, en kruipend, en wild gedierte der aarde, naar zijn aard! En het was alzo.</p> 
 <p><a name="an_1:25">1:25</a> En God maakte het wild gedierte der aarde naar zijn aard, en het vee naar zijn aard, en al het kruipend gedierte des aardbodems naar zijn aard. En God zag, dat het goed was.</p> 
 <p><a name="an_1:26">1:26</a> En God zeide: Laat Ons mensen maken, naar Ons beeld, naar Onze gelijkenis; en dat zij heerschappij hebben over de vissen der zee, en over het gevogelte des hemels, en over het vee, en over de gehele aarde, en over al het kruipend gedierte, dat op de aarde kruipt.</p> 
 <p><a name="an_1:27">1:27</a> En God schiep den mens naar Zijn beeld; naar het beeld van God schiep Hij hem; man en vrouw schiep Hij ze.</p> 
 <p><a name="an_1:28">1:28</a> En God zegende hen, en God zeide tot hen: Weest vruchtbaar, en vermenigvuldigt, en vervult de aarde, en onderwerpt haar, en hebt heerschappij over de vissen der zee, en over het gevogelte des hemels, en over al het gedierte, dat op de aarde kruipt!</p> 
 <p><a name="an_1:29">1:29</a> En God zeide: Ziet, Ik heb ulieden al het zaadzaaiende kruid gegeven, dat op de ganse aarde is, en alle geboomte, in hetwelk zaadzaaiende boomvrucht is; het zij u tot spijze!</p> 
 <p><a name="an_1:30">1:30</a> Maar aan al het gedierte der aarde, en aan al het gevogelte des hemels, en aan al het kruipende gedierte op de aarde, waarin een levende ziel is, heb Ik al het groene kruid tot spijze gegeven. En het was alzo.</p> 
 <p><a name="an_1:31">1:31</a> En God zag al wat Hij gemaakt had, en ziet, het was zeer goed. Toen was het avond geweest, en het was morgen geweest, de zesde dag.</p> 
 <p><a name="an_2:1">2:1</a> Alzo zijn volbracht de hemel en de aarde, en al hun heir.</p> 
 <p><a name="an_2:2">2:2</a> Als nu God op de zevende dag volbracht had Zijn werk, dat Hij gemaakt had, heeft Hij gerust op den zevende dag van al Zijn werk, dat Hij gemaakt had.</p> 
 <p><a name="an_2:3">2:3</a> En God heeft den zevende dag gezegend, en die geheiligd; omdat Hij op denzelven gerust heeft van al Zijn werk, hetwelk God geschapen had, om te volmaken.</p> 
 <p><a name="an_2:4">2:4</a> Dit zijn de geboorten des hemels en der aarde, als zij geschapen werden; ten dage als de HEERE God de aarde en den hemel maakte.</p> 
 <p><a name="an_2:5">2:5</a> En allen struik des velds, eer hij in de aarde was, en al het kruid des velds, eer het uitsproot; want de HEERE God had niet doen regenen op de aarde, en er was geen mens geweest, om den aardbodem te bouwen.</p> 
 <p><a name="an_2:6">2:6</a> Maar een damp was opgegaan uit de aarde, en bevochtigde den ganse aardbodem.</p> 
 <p><a name="an_2:7">2:7</a> En de HEERE God had den mens geformeerd uit het stof der aarde, en in zijn neusgaten geblazen de adem des levens; alzo werd de mens tot een levende ziel.</p> 
 <p><a name="an_2:8">2:8</a> Ook had de HEERE God een hof geplant in Eden, tegen het oosten, en Hij stelde aldaar den mens, die Hij geformeerd had.</p> 
 <p><a name="an_2:9">2:9</a> En de HEERE God had alle geboomte uit het aardrijk doen spruiten, begeerlijk voor het gezicht, en goed tot spijze; en den boom des levens in het midden van den hof, en de boom der kennis des goeds en des kwaads.</p> 
 <p><a name="an_2:10">2:10</a> En een rivier was voortgaande uit Eden, om deze hof te bewateren; en werd van daar verdeeld, en werd tot vier hoofden.</p> 
 <p><a name="an_2:11">2:11</a> De naam der eerste rivier is Pison; deze is het, die het ganse land van Havila omloopt, waar het goud is.</p> 
 <p><a name="an_2:12">2:12</a> En het goud van dit land is goed; daar is ook bedolah, en de steen sardonix.</p> 
 <p><a name="an_2:13">2:13</a> En de naam der tweede rivier is Gihon; deze is het, die het ganse land Cusch omloopt.</p> 
 <p><a name="an_2:14">2:14</a> En de naam der derde rivier is Hiddekel; deze is gaande naar het oosten van Assur. En de vierde rivier is Frath.</p> 
 <p><a name="an_2:15">2:15</a> Zo nam de HEERE God den mens, en zette hem in den hof van Eden, om dien te bouwen, en dien te bewaren.</p> 
 <p><a name="an_2:16">2:16</a> En de HEERE God gebood den mens, zeggende: Van allen boom dezes hofs zult gij vrijelijk eten;</p> 
 <p><a name="an_2:17">2:17</a> Maar van den boom der kennis des goeds en des kwaads, daarvan zult gij niet eten; want ten dage, als gij daarvan eet, zult gij den dood sterven.</p> 
 <p><a name="an_2:18">2:18</a> Ook had de HEERE God gesproken: Het is niet goed, dat de mens alleen zij; Ik zal hem een hulpe maken, die als tegen hem over zij.</p> 
 <p><a name="an_2:19">2:19</a> Want als de HEERE God uit de aarde al het gedierte des velds, en al het gevogelte des hemels gemaakt had, zo bracht Hij die tot Adam, om te zien, hoe hij ze noemen zou; en zoals Adam alle levende ziel noemen zoude, dat zou haar naam zijn.</p> 
 <p><a name="an_2:20">2:20</a> Zo had Adam genoemd de namen van al het vee, en van het gevogelte des hemels, en van al het gedierte des velds; maar voor de mens vond hij geen hulpe, die als tegen hem over ware.</p> 
 <p><a name="an_2:21">2:21</a> Toen deed de HEERE God een diepen slaap op Adam vallen, en hij sliep; en Hij nam een van zijn ribben, en sloot derzelver plaats toe met vlees.</p> 
 <p><a name="an_2:22">2:22</a> En de HEERE God bouwde de ribbe, die Hij van Adam genomen had, tot een vrouw, en Hij bracht haar tot Adam.</p> 
 <p><a name="an_2:23">2:23</a> Toen zeide Adam: Deze is ditmaal been van mijn benen, en vlees van mijn vlees! Men zal haar Manninne heten, omdat zij uit den man genomen is.</p> 
 <p><a name="an_2:24">2:24</a> Daarom zal de man zijn vader en zijn moeder verlaten, en zijn vrouw aankleven; en zij zullen tot een vlees zijn.</p> 
 <p><a name="an_2:25">2:25</a> En zij waren beiden naakt, Adam en zijn vrouw; en zij schaamden zich niet.</p> 
 <p><a name="an_3:1">3:1</a> De slang nu was listiger dan al het gedierte des velds, hetwelk de HEERE God gemaakt had; en zij zeide tot de vrouw: Is het ook, dat God gezegd heeft: Gijlieden zult niet eten van allen boom dezes hofs?</p> 
 <p><a name="an_3:2">3:2</a> En de vrouw zeide tot de slang: Van de vrucht der bomen dezes hofs zullen wij eten;</p> 
 <p><a name="an_3:3">3:3</a> Maar van de vrucht des booms, die in het midden des hofs is, heeft God gezegd: Gij zult van die niet eten, noch die aanroeren, opdat gij niet sterft.</p> 
 <p><a name="an_3:4">3:4</a> Toen zeide de slang tot de vrouw: Gijlieden zult den dood niet sterven;</p> 
 <p><a name="an_3:5">3:5</a> Maar God weet, dat, ten dage als gij daarvan eet, zo zullen uw ogen geopend worden, en gij zult als God wezen, kennende het goed en het kwaad.</p> 
 <p><a name="an_3:6">3:6</a> En de vrouw zag, dat die boom goed was tot spijze, en dat hij een lust was voor de ogen, ja, een boom, die begeerlijk was om verstandig te maken; en zij nam van zijn vrucht en at; en zij gaf ook haar man met haar, en hij at.</p> 
 <p><a name="an_3:7">3:7</a> Toen werden hun beider ogen geopend, en zij werden gewaar, dat zij naakt waren; en zij hechtten vijgeboombladeren samen, en maakten zich schorten.</p> 
 <p><a name="an_3:8">3:8</a> En zij hoorden de stem van den HEERE God, wandelende in den hof, aan de wind des daags. Toen verborg zich Adam en zijn vrouw voor het aangezicht van den HEERE God, in het midden van het geboomte des hofs.</p> 
 <p><a name="an_3:9">3:9</a> En de HEERE God riep Adam, en zeide tot hem: Waar zijt gij?</p> 
 <p><a name="an_3:10">3:10</a> En hij zeide: Ik hoorde Uw stem in den hof, en ik vreesde; want ik ben naakt; daarom verborg ik mij.</p> 
 <p><a name="an_3:11">3:11</a> En Hij zeide: Wie heeft u te kennen gegeven, dat gij naakt zijt? Hebt gij van dien boom gegeten, van welken Ik u gebood, dat gij daarvan niet eten zoudt?</p> 
 <p><a name="an_3:12">3:12</a> Toen zeide Adam: De vrouw, die Gij bij mij gegeven hebt, die heeft mij van dien boom gegeven, en ik heb gegeten.</p> 
 <p><a name="an_3:13">3:13</a> En de HEERE God zeide tot de vrouw: Wat is dit, dat gij gedaan hebt? En de vrouw zeide: De slang heeft mij bedrogen, en ik heb gegeten.</p> 
 <p><a name="an_3:14">3:14</a> Toen zeide de HEERE God tot die slang: Dewijl gij dit gedaan hebt, zo zijt gij vervloekt boven al het vee, en boven al het gedierte des velds! Op uw buik zult gij gaan, en stof zult gij eten, al de dagen uws levens.</p> 
 <p><a name="an_3:15">3:15</a> En Ik zal vijandschap zetten tussen u en tussen deze vrouw, en tussen uw zaad en tussen haar zaad; datzelve zal u de kop vermorzelen, en gij zult het de verzenen vermorzelen.</p> 
 <p><a name="an_3:16">3:16</a> Tot de vrouw zeide Hij: Ik zal zeer vermenigvuldigen uw smart, namelijk uwer dracht; met smart zult gij kinderen baren; en tot uw man zal uw begeerte zijn, en hij zal over u heerschappij hebben.</p> 
 <p><a name="an_3:17">3:17</a> En tot Adam zeide Hij: Dewijl gij geluisterd hebt naar de stem uwer vrouw, en van dien boom gegeten, waarvan Ik u gebood, zeggende: Gij zult daarvan niet eten; zo zij het aardrijk om uwentwil vervloekt; en met smart zult gij daarvan eten al de dagen uws levens.</p> 
 <p><a name="an_3:18">3:18</a> Ook zal het u doornen en distelen voortbrengen, en gij zult het kruid des velds eten.</p> 
 <p><a name="an_3:19">3:19</a> In het zweet uws aanschijns zult gij brood eten, totdat gij tot de aarde wederkeert, dewijl gij daaruit genomen zijt; want gij zijt stof, en gij zult tot stof wederkeren.</p> 
 <p><a name="an_3:20">3:20</a> Voorts noemde Adam den naam zijner vrouw Heva, omdat zij een moeder aller levenden is.</p> 
 <p><a name="an_3:21">3:21</a> En de HEERE God maakte voor Adam en zijn vrouw rokken van vellen, en toog ze hun aan.</p> 
 <p><a name="an_3:22">3:22</a> Toen zeide de HEERE God: Ziet, de mens is geworden als Onzer een, kennende het goed en het kwaad! Nu dan, dat hij zijn hand niet uitsteke, en neme ook van den boom des levens, en ete, en leve in eeuwigheid.</p> 
 <p><a name="an_3:23">3:23</a> Zo verzond hem de HEERE God uit den hof van Eden, om den aardbodem te bouwen, waaruit hij genomen was.</p> 
 <p><a name="an_3:24">3:24</a> En Hij dreef de mens uit; en stelde cherubim tegen het oosten des hofs van Eden, en een vlammig lemmer eens zwaards, dat zich omkeerde, om te bewaren den weg van den boom des levens.</p> 
 <p><a name="an_4:1">4:1</a> En Adam bekende Heva, zijn huisvrouw, en zij werd zwanger, en baarde Kain, en zeide: Ik heb een man van de HEERE verkregen!</p> 
 <p><a name="an_4:2">4:2</a> En zij voer voort te baren zijn broeder Habel; en Habel werd een schaapherder, en Kain werd een landbouwer.</p> 
 <p><a name="an_4:3">4:3</a> En het geschiedde ten einde van enige dagen, dat Kain van de vrucht des lands den HEERE offer bracht.</p> 
 <p><a name="an_4:4">4:4</a> En Habel bracht ook van de eerstgeborenen zijner schapen, en van hun vet. En de HEERE zag Habel en zijn offer aan;</p> 
 <p><a name="an_4:5">4:5</a> Maar Kain en zijn offer zag Hij niet aan. Toen ontstak Kain zeer, en zijn aangezicht verviel.</p> 
 <p><a name="an_4:6">4:6</a> En de HEERE zeide tot Kain: Waarom zijt gij ontstoken, en waarom is uw aangezicht vervallen?</p> 
 <p><a name="an_4:7">4:7</a> Is er niet, indien gij weldoet, verhoging? en zo gij niet weldoet, de zonde ligt aan de deur. Zijn begeerte is toch tot u, en gij zult over hem heersen.</p> 
 <p><a name="an_4:8">4:8</a> En Kain sprak met zijn broeder Habel; en het geschiedde, als zij in het veld waren, dat Kain tegen zijn broeder Habel opstond, en sloeg hem dood.</p> 
 <p><a name="an_4:9">4:9</a> En de HEERE zeide tot Kain: Waar is Habel, uw broeder? En hij zeide: Ik weet het niet; ben ik mijns broeders hoeder?</p> 
 <p><a name="an_4:10">4:10</a> En Hij zeide: Wat hebt gij gedaan? daar is een stem des bloeds van uw broeder, dat tot Mij roept van den aardbodem.</p> 
 <p><a name="an_4:11">4:11</a> En nu zijt gij vervloekt van den aardbodem, die zijn mond heeft opengedaan, om uws broeders bloed van uw hand te ontvangen.</p> 
 <p><a name="an_4:12">4:12</a> Als gij den aardbodem bouwen zult, hij zal u zijn vermogen niet meer geven; gij zult zwervende en dolende zijn op aarde.</p> 
 <p><a name="an_4:13">4:13</a> En Kain zeide tot den HEERE: Mijn misdaad is groter, dan dat zij vergeven worde.</p> 
 <p><a name="an_4:14">4:14</a> Zie, Gij hebt mij heden verdreven van den aardbodem, en ik zal voor Uw aangezicht verborgen zijn; en ik zal zwervende en dolende zijn op de aarde, en het zal geschieden, dat al wie mij vindt, mij zal doodslaan.</p> 
 <p><a name="an_4:15">4:15</a> Doch de HEERE zeide tot hem: Daarom, al wie Kain doodslaat, zal zevenvoudig gewroken worden! En de HEERE stelde een teken aan Kain; opdat hem niet versloeg al wie hem vond.</p> 
 <p><a name="an_4:16">4:16</a> En Kain ging uit van het aangezicht des HEEREN; en hij woonde in het land Nod, ten oosten van Eden.</p> 
 <p><a name="an_4:17">4:17</a> En Kain bekende zijn huisvrouw, en zij werd bevrucht en baarde Henoch; en hij bouwde een stad, en noemde den naam dier stad naar den naam zijns zoons, Henoch.</p> 
 <p><a name="an_4:18">4:18</a> En aan Henoch werd Hirad geboren; en Hirad gewon Mechujael; en Mechujael gewon Methusael; en Methusael gewon Lamech.</p> 
 <p><a name="an_4:19">4:19</a> En Lamech nam zich twee vrouwen; de naam van de eerste was Ada, en de naam van de andere Zilla.</p> 
 <p><a name="an_4:20">4:20</a> En Ada baarde Jabal; deze is geweest een vader dergenen, die tenten bewoonden, en vee hadden.</p> 
 <p><a name="an_4:21">4:21</a> En de naam zijns broeders was Jubal; deze werd de vader van allen, die harpen en orgelen handelen.</p> 
 <p><a name="an_4:22">4:22</a> En Zilla baarde ook Tubal-Kain, een leermeester van allen werker in koper en ijzer; en de zuster van Tubal-Kain was Naema.</p> 
 <p><a name="an_4:23">4:23</a> En Lamech zeide tot zijn vrouwen Ada en Zilla: Hoort mijn stem, gij vrouwen van Lamech! neemt ter ore mijn rede! Voorwaar, ik sloeg wel een man dood, om mijn wonde, en een jongeling, om mijn buile!</p> 
 <p><a name="an_4:24">4:24</a> Want Kain zal zevenvoudig gewroken worden, maar Lamech zeventigmaal zevenmaal.</p> 
 <p><a name="an_4:25">4:25</a> En Adam bekende wederom zijn huisvrouw, en zij baarde een zoon, en zij noemde zijn naam Seth; want God heeft mij, sprak zij, een ander zaad gezet voor Habel; want Kain heeft hem doodgeslagen.</p> 
 <p><a name="an_4:26">4:26</a> En denzelven Seth werd ook een zoon geboren, en hij noemde zijn naam Enos. Toen begon men den naam des HEEREN aan te roepen.</p> 
 <p><a name="an_5:1">5:1</a> Dit is het boek van Adams geslacht. Ten dage als God den mens schiep, maakte Hij hem naar de gelijkenis Gods.</p> 
 <p><a name="an_5:2">5:2</a> Man en vrouw schiep Hij hen, en zegende ze, en noemde hun naam Mens, ten dage als zij geschapen werden.</p> 
 <p><a name="an_5:3">5:3</a> En Adam leefde honderd en dertig jaren, en gewon een zoon naar zijn gelijkenis, naar zijn evenbeeld, en noemde zijn naam Seth.</p> 
 <p><a name="an_5:4">5:4</a> En Adams dagen, nadat hij Seth gewonnen had, zijn geweest achthonderd jaren; en hij gewon zonen en dochteren.</p> 
 <p><a name="an_5:5">5:5</a> Zo waren al de dagen van Adam, die hij leefde, negenhonderd jaren, en dertig jaren; en hij stierf.</p> 
 <p><a name="an_5:6">5:6</a> En Seth leefde honderd en vijf jaren, en hij gewon Enos.</p> 
 <p><a name="an_5:7">5:7</a> En Seth leefde, nadat hij Enos gewonnen had, achthonderd en zeven jaren; en hij gewon zonen en dochteren.</p> 
 <p><a name="an_5:8">5:8</a> Zo waren al de dagen van Seth negenhonderd en twaalf jaren; en hij stierf.</p> 
 <p><a name="an_5:9">5:9</a> En Enos leefde negentig jaren, en hij gewon Kenan.</p> 
 <p><a name="an_5:10">5:10</a> En Enos leefde, nadat hij Kenan gewonnen had, achthonderd en vijftien jaren; en hij gewon zonen en dochteren.</p> 
 <p><a name="an_5:11">5:11</a> Zo waren al de dagen van Enos negenhonderd en vijf jaren; en hij stierf.</p> 
 <p><a name="an_5:12">5:12</a> En Kenan leefde zeventig jaren, en hij gewon Mahalal-el.</p> 
 <p><a name="an_5:13">5:13</a> En Kenan leefde, nadat hij Mahalal-el gewonnen had, achthonderd en veertig jaren; en hij gewon zonen en dochteren.</p> 
 <p><a name="an_5:14">5:14</a> Zo waren al de dagen van Kenan negenhonderd en tien jaren; en hij stierf.</p> 
 <p><a name="an_5:15">5:15</a> En Mahalal-el leefde vijf en zestig jaren, en hij gewon Jered.</p> 
 <p><a name="an_5:16">5:16</a> En Mahalal-el leefde, nadat hij Jered gewonnen had, achthonderd en dertig jaren; en hij gewon zonen en dochteren.</p> 
 <p><a name="an_5:17">5:17</a> Zo waren al de dagen van Mahalal-el achthonderd vijf en negentig jaren; en hij stierf.</p> 
 <p><a name="an_5:18">5:18</a> En Jered leefde honderd twee en zestig jaren, en hij gewon Henoch.</p> 
 <p><a name="an_5:19">5:19</a> En Jered leefde, nadat hij Henoch gewonnen had, achthonderd jaren; en hij gewon zonen en dochteren.</p> 
 <p><a name="an_5:20">5:20</a> Zo waren al de dagen van Jered negenhonderd twee en zestig jaren; en hij stierf.</p> 
 <p><a name="an_5:21">5:21</a> En Henoch leefde vijf en zestig jaren, en hij gewon Methusalach.</p> 
 <p><a name="an_5:22">5:22</a> En Henoch wandelde met God, nadat hij Methusalach gewonnen had, driehonderd jaren; en hij gewon zonen en dochteren.</p> 
 <p><a name="an_5:23">5:23</a> Zo waren al de dagen van Henoch driehonderd vijf en zestig jaren.</p> 
 <p><a name="an_5:24">5:24</a> Henoch dan wandelde met God; en hij was niet meer; want God nam hem weg.</p> 
 <p><a name="an_5:25">5:25</a> En Methusalach leefde honderd zeven en tachtig jaren, en hij gewon Lamech.</p> 
 <p><a name="an_5:26">5:26</a> En Methusalach leefde, nadat hij Lamech gewonnen had, zevenhonderd twee en tachtig jaren; en hij gewon zonen en dochteren.</p> 
 <p><a name="an_5:27">5:27</a> Zo waren al de dagen van Methusalach negenhonderd negen en zestig jaren; en hij stierf.</p> 
 <p><a name="an_5:28">5:28</a> En Lamech leefde honderd twee en tachtig jaren, en hij gewon een zoon.</p> 
 <p><a name="an_5:29">5:29</a> En hij noemde zijn naam Noach, zeggende: Deze zal ons troosten over ons werk, en over de smart onzer handen, vanwege het aardrijk, dat de HEERE vervloekt heeft!</p> 
 <p><a name="an_5:30">5:30</a> En Lamech leefde, nadat hij Noach gewonnen had, vijfhonderd vijf en negentig jaren; en hij gewon zonen en dochteren.</p> 
 <p><a name="an_5:31">5:31</a> Zo waren al de dagen van Lamech zevenhonderd zeven en zeventig jaren; en hij stierf.</p> 
 <p><a name="an_5:32">5:32</a> En Noach was vijfhonderd jaren oud; en Noach gewon Sem, Cham en Jafeth.</p> 
 <p><a name="an_6:1">6:1</a> En het geschiedde, als de mensen op den aardbodem begonnen te vermenigvuldigen, en hun dochters geboren werden,</p> 
 <p><a name="an_6:2">6:2</a> Dat Gods zonen de dochteren der mensen aanzagen, dat zij schoon waren, en zij namen zich vrouwen uit allen, die zij verkozen hadden.</p> 
 <p><a name="an_6:3">6:3</a> Toen zeide de HEERE: Mijn Geest zal niet in eeuwigheid twisten met den mens, dewijl hij ook vlees is; doch zijn dagen zullen zijn honderd en twintig jaren.</p> 
 <p><a name="an_6:4">6:4</a> In die dagen waren er reuzen op de aarde, en ook daarna, als Gods zonen tot de dochteren der mensen ingegaan waren, en zich kinderen gewonnen hadden; deze zijn de geweldigen, die van ouds geweest zijn, mannen van name.</p> 
 <p><a name="an_6:5">6:5</a> En de HEERE zag, dat de boosheid des mensen menigvuldig was op de aarde, en al het gedichtsel der gedachten zijns harten te allen dage alleenlijk boos was.</p> 
 <p><a name="an_6:6">6:6</a> Toen berouwde het de HEERE, dat Hij den mens op de aarde gemaakt had, en het smartte Hem aan Zijn hart.</p> 
 <p><a name="an_6:7">6:7</a> En de HEERE zeide: Ik zal den mens, die Ik geschapen heb, verdelgen van den aardbodem, van den mens tot het vee, tot het kruipend gedierte, en tot het gevogelte des hemels toe; want het berouwt Mij, dat Ik hen gemaakt heb.</p> 
 <p><a name="an_6:8">6:8</a> Maar Noach vond genade in de ogen des HEEREN.</p> 
 <p><a name="an_6:9">6:9</a> Dit zijn de geboorten van Noach. Noach was een rechtvaardig, oprecht man in zijn geslachten. Noach wandelde met God.</p> 
 <p><a name="an_6:10">6:10</a> En Noach gewon drie zonen: Sem, Cham en Jafeth.</p> 
 <p><a name="an_6:11">6:11</a> Maar de aarde was verdorven voor Gods aangezicht; en de aarde was vervuld met wrevel.</p> 
 <p><a name="an_6:12">6:12</a> Toen zag God de aarde, en ziet, zij was verdorven; want al het vlees had zijn weg verdorven op de aarde.</p> 
 <p><a name="an_6:13">6:13</a> Daarom zeide God tot Noach: Het einde van alle vlees is voor Mijn aangezicht gekomen; want de aarde is door hen vervuld met wrevel; en zie, Ik zal hen met de aarde verderven.</p> 
 <p><a name="an_6:14">6:14</a> Maak u een ark van goferhout; met kameren zult gij deze ark maken; en gij zult die bepekken van binnen en van buiten met pek.</p> 
 <p><a name="an_6:15">6:15</a> En aldus is het, dat gij haar maken zult: driehonderd ellen zij de lengte der ark, vijftig ellen haar breedte, en dertig ellen haar hoogte.</p> 
 <p><a name="an_6:16">6:16</a> Gij zult een venster aan de ark maken, en zult haar volmaken tot een elle van boven; en de deur der ark zult gij in haar zijde zetten; gij zult ze met onderste, tweede en derde verdiepingen maken.</p> 
 <p><a name="an_6:17">6:17</a> Want Ik, zie, Ik breng een watervloed over de aarde, om alle vlees, waarin een geest des levens is, van onder den hemel te verderven; al wat op de aarde is, zal den geest geven.</p> 
 <p><a name="an_6:18">6:18</a> Maar met u zal Ik Mijn verbond oprichten; en gij zult in de ark gaan, gij, en uw zonen, en uw huisvrouw, en de vrouwen uwer zonen met u.</p> 
 <p><a name="an_6:19">6:19</a> En gij zult van al wat leeft, van alle vlees, twee van elk, doen in de ark komen, om met u in het leven te behouden: mannetje en wijfje zullen zij zijn;</p> 
 <p><a name="an_6:20">6:20</a> Van het gevogelte naar zijn aard, en van het vee naar zijn aard, van al het kruipend gedierte des aardbodems naar zijn aard, twee van elk zullen tot u komen, om die in het leven te behouden.</p> 
 <p><a name="an_6:21">6:21</a> En gij, neem voor u van alle spijze, die gegeten wordt, en verzamel ze tot u, opdat zij u en hun tot spijze zij.</p> 
 <p><a name="an_6:22">6:22</a> En Noach deed het; naar al wat God hem geboden had, zo deed hij.</p> 
 <p><a name="an_7:1">7:1</a> Daarna zeide de HEERE tot Noach: Ga gij, en uw ganse huis in de ark; want u heb Ik gezien rechtvaardig voor Mijn aangezicht in dit geslacht.</p> 
 <p><a name="an_7:2">7:2</a> Van alle rein vee zult gij tot u nemen zeven en zeven, het mannetje en zijn wijfje; maar van het vee, dat niet rein is, twee, het mannetje en zijn wijfje.</p> 
 <p><a name="an_7:3">7:3</a> Ook van het gevogelte des hemels zeven en zeven, het mannetje en het wijfje, om zaad levend te houden op de ganse aarde.</p> 
 <p><a name="an_7:4">7:4</a> Want over nog zeven dagen zal Ik doen regenen op de aarde veertig dagen, en veertig nachten; en Ik zal van den aardbodem verdelgen al wat bestaat, dat Ik gemaakt heb.</p> 
 <p><a name="an_7:5">7:5</a> En Noach deed, naar al wat de HEERE hem geboden had.</p> 
 <p><a name="an_7:6">7:6</a> Noach nu was zeshonderd jaren oud, als de vloed der wateren op de aarde was.</p> 
 <p><a name="an_7:7">7:7</a> Zo ging Noach, en zijn zonen, en zijn huisvrouw, en de vrouwen zijner zonen met hem in de ark, vanwege de wateren des vloeds.</p> 
 <p><a name="an_7:8">7:8</a> Van het reine vee, en van het vee, dat niet rein was, en van het gevogelte, en al wat op den aardbodem kruipt,</p> 
 <p><a name="an_7:9">7:9</a> Kwamen er twee en twee tot Noach in de ark, het mannetje en het wijfje, gelijk als God Noach geboden had.</p> 
 <p><a name="an_7:10">7:10</a> En het geschiedde na die zeven dagen, dat de wateren des vloeds op de aarde waren.</p> 
 <p><a name="an_7:11">7:11</a> In het zeshonderdste jaar des levens van Noach, in de tweede maand, op de zeventiende dag der maand, op dezen zelfden dag zijn alle fonteinen des groten afgronds opengebroken, en de sluizen des hemels geopend.</p> 
 <p><a name="an_7:12">7:12</a> En een plasregen was op de aarde veertig dagen en veertig nachten.</p> 
 <p><a name="an_7:13">7:13</a> Even op dienzelfden dag ging Noach, en Sem, en Cham, en Jafeth, Noachs zonen, desgelijks ook Noachs huisvrouw, en de drie vrouwen zijner zonen met hem in de ark;</p> 
 <p><a name="an_7:14">7:14</a> Zij, en al het gedierte naar zijn aard, en al het vee naar zijn aard, en al het kruipend gedierte, dat op de aarde kruipt, naar zijn aard, en al het gevogelte naar zijn aard, alle vogeltjes van allerlei vleugel.</p> 
 <p><a name="an_7:15">7:15</a> En van alle vlees, waarin een geest des levens was, kwamen er twee en twee tot Noach in de ark.</p> 
 <p><a name="an_7:16">7:16</a> En die er kwamen, die kwamen mannetje en wijfje, van alle vlees, gelijk als hem God bevolen had. En de HEERE sloot achter hem toe.</p> 
 <p><a name="an_7:17">7:17</a> En die vloed was veertig dagen op de aarde, en de wateren vermeerderden, en hieven de ark op, zodat zij oprees boven de aarde.</p> 
 <p><a name="an_7:18">7:18</a> En de wateren namen de overhand, en vermeerderden zeer op de aarde; en de ark ging op de wateren.</p> 
 <p><a name="an_7:19">7:19</a> En de wateren namen gans zeer de overhand op de aarde, zodat alle hoge bergen, die onder den ganse hemel zijn, bedekt werden.</p> 
 <p><a name="an_7:20">7:20</a> Vijftien ellen omhoog namen de wateren de overhand, en de bergen werden bedekt.</p> 
 <p><a name="an_7:21">7:21</a> En alle vlees, dat zich op de aarde roerde, gaf den geest, van het gevogelte, en van het vee, en van het wild gedierte, en van al het kruipend gedierte, dat op de aarde kroop, en alle mens.</p> 
 <p><a name="an_7:22">7:22</a> Al wat een adem des geestes des levens in zijn neusgaten had, van alles wat op het droge was, is gestorven.</p> 
 <p><a name="an_7:23">7:23</a> Alzo werd verdelgd al wat bestond, dat op den aardbodem was, van den mens aan tot het vee, tot het kruipend gedierte, en tot het gevogelte des hemels, en zij werden verdelgd van de aarde; doch Noach alleen bleef over, en wat met hem in de ark was.</p> 
 <p><a name="an_7:24">7:24</a> En de wateren hadden de overhand boven de aarde, honderd en vijftig dagen.</p> 
 <p><a name="an_8:1">8:1</a> En God gedacht aan Noach, en aan al het gedierte, en aan al het vee, dat met hem in de ark was; en God deed een wind over de aarde doorgaan, en de wateren werden stil.</p> 
 <p><a name="an_8:2">8:2</a> Ook werden de fonteinen des afgronds, en de sluizen des hemels gesloten, en de plasregen van den hemel werd opgehouden.</p> 
 <p><a name="an_8:3">8:3</a> Daartoe keerden de wateren weder van boven de aarde, heen en weder vloeiende, en de wateren namen af ten einde van honderd en vijftig dagen.</p> 
 <p><a name="an_8:4">8:4</a> En de ark rustte in de zevende maand, op den zeventiende dag der maand, op de bergen van Ararat.</p> 
 <p><a name="an_8:5">8:5</a> En de wateren waren gaande, en afnemende tot de tiende maand; in de tiende maand, op den eerste der maand, werden de toppen der bergen gezien.</p> 
 <p><a name="an_8:6">8:6</a> En het geschiedde, ten einde van veertig dagen, dat Noach het venster der ark, die hij gemaakt had, opendeed.</p> 
 <p><a name="an_8:7">8:7</a> En hij liet een raaf uit, die dikwijls heen en weder ging, totdat de wateren van boven de aarde verdroogd waren.</p> 
 <p><a name="an_8:8">8:8</a> Daarna liet hij een duif van zich uit, om te zien, of de wateren gelicht waren van boven den aardbodem.</p> 
 <p><a name="an_8:9">8:9</a> Maar de duif vond geen rust voor het hol van haar voet; zo keerde zij weder tot hem in de ark; want de wateren waren op de ganse aarde; en hij stak zijn hand uit, en nam haar, en bracht haar tot zich in de ark.</p> 
 <p><a name="an_8:10">8:10</a> En hij verbeidde nog zeven andere dagen; toen liet hij de duif wederom uit de ark.</p> 
 <p><a name="an_8:11">8:11</a> En de duif kwam tot hem tegen den avondtijd; en ziet, een afgebroken olijfblad was in haar bek; zo merkte Noach, dat de wateren van boven de aarde gelicht waren.</p> 
 <p><a name="an_8:12">8:12</a> Toen vertoefde hij nog zeven andere dagen; en hij liet de duif uit; maar zij keerde niet meer weder tot hem.</p> 
 <p><a name="an_8:13">8:13</a> En het geschiedde in het zeshonderd en eerste jaar, in de eerste maand, op den eersten derzelver maand, dat de wateren droogden van boven de aarde; toen deed Noach het deksel der ark af, en zag toe, en ziet, de aardbodem was gedroogd.</p> 
 <p><a name="an_8:14">8:14</a> En in de tweede maand, op den zeven en twintigsten dag der maand, was de aarde opgedroogd.</p> 
 <p><a name="an_8:15">8:15</a> Toen sprak God tot Noach, zeggende:</p> 
 <p><a name="an_8:16">8:16</a> Ga uit de ark, gij, en uw huisvrouw, en uw zonen, en de vrouwen uwer zonen met u.</p> 
 <p><a name="an_8:17">8:17</a> Al het gedierte, dat met u is, van alle vlees, aan gevogelte, en aan vee, en aan al het kruipend gedierte, dat op de aarde kruipt, doe met u uitgaan; en dat zij overvloediglijk voorttelen op de aarde, en vruchtbaar zijn, en vermenigvuldigen op de aarde.</p> 
 <p><a name="an_8:18">8:18</a> Toen ging Noach uit, en zijn zonen, en zijn huisvrouw, en de vrouwen zijner zonen met hem.</p> 
 <p><a name="an_8:19">8:19</a> Al het gedierte, al het kruipende, en al het gevogelte, al wat zich op de aarde roert, naar hun geslachten, gingen uit de ark.</p> 
 <p><a name="an_8:20">8:20</a> En Noach bouwde den HEERE een altaar; en hij nam van al het reine vee, en van al het rein gevogelte, en offerde brandofferen op dat altaar.</p> 
 <p><a name="an_8:21">8:21</a> En de HEERE rook dien liefelijken reuk, en de HEERE zeide in Zijn hart: Ik zal voortaan den aardbodem niet meer vervloeken om des mensen wil; want het gedichtsel van 's mensen hart is boos van zijn jeugd aan; en Ik zal voortaan niet meer al het levende slaan, gelijk als Ik gedaan heb.</p> 
 <p><a name="an_8:22">8:22</a> Voortaan al de dagen der aarde zullen zaaiing en oogst, en koude en hitte, en zomer en winter, en dag en nacht, niet ophouden.</p> 
 <p><a name="an_9:1">9:1</a> En God zegende Noach en zijn zonen, en Hij zeide tot hen: Zijt vruchtbaar en vermenigvuldigt, en vervult de aarde!</p> 
 <p><a name="an_9:2">9:2</a> En uw vrees, en uw verschrikking zij over al het gedierte der aarde, en over al het gevogelte des hemels; in al wat zich op den aardbodem roert, en in alle vissen der zee; zij zijn in uw hand overgegeven.</p> 
 <p><a name="an_9:3">9:3</a> Al wat zich roert, dat levend is, zij u tot spijze; Ik heb het u al gegeven, gelijk het groene kruid.</p> 
 <p><a name="an_9:4">9:4</a> Doch het vlees met zijn ziel, dat is zijn bloed, zult gij niet eten.</p> 
 <p><a name="an_9:5">9:5</a> En voorwaar, Ik zal uw bloed, het bloed uwer zielen eisen; van de hand van alle gedierte zal Ik het eisen; ook van de hand des mensen, van de hand eens iegelijken zijns broeders zal Ik de ziel des mensen eisen.</p> 
 <p><a name="an_9:6">9:6</a> Wie des mensen bloed vergiet, zijn bloed zal door den mens vergoten worden; want God heeft den mens naar Zijn beeld gemaakt.</p> 
 <p><a name="an_9:7">9:7</a> Maar gijlieden, weest vruchtbaar, en vermenigvuldigt; teelt overvloediglijk voort op de aarde, en vermenigvuldigt op dezelve.</p> 
 <p><a name="an_9:8">9:8</a> Voorts zeide God tot Noach, en tot zijn zonen met hem, zeggende:</p> 
 <p><a name="an_9:9">9:9</a> Maar Ik, ziet, Ik richt Mijn verbond op met u, en met uw zaad na u;</p> 
 <p><a name="an_9:10">9:10</a> En met alle levende ziel, die met u is, van het gevogelte, van het vee, en van alle gedierte der aarde met u; van allen, die uit de ark gegaan zijn, tot al het gedierte der aarde toe.</p> 
 <p><a name="an_9:11">9:11</a> En Ik richt Mijn verbond op met u, dat niet meer alle vlees door de wateren des vloeds zal worden uitgeroeid; en dat er geen vloed meer zal zijn, om de aarde te verderven.</p> 
 <p><a name="an_9:12">9:12</a> En God zeide: Dit is het teken des verbonds, dat Ik geef tussen Mij en tussen ulieden, en tussen alle levende ziel, die met u is, tot eeuwige geslachten.</p> 
 <p><a name="an_9:13">9:13</a> Mijn boog heb Ik gegeven in de wolken; die zal zijn tot een teken des verbonds tussen Mij en tussen de aarde.</p> 
 <p><a name="an_9:14">9:14</a> En het zal geschieden, als Ik wolken over de aarde brenge, dat deze boog zal gezien worden in de wolken;</p> 
 <p><a name="an_9:15">9:15</a> Dan zal Ik gedenken aan Mijn verbond, hetwelk is tussen Mij en tussen u, en tussen alle levende ziel van alle vlees; en de wateren zullen niet meer wezen tot een vloed, om alle vlees te verderven.</p> 
 <p><a name="an_9:16">9:16</a> Als deze boog in de wolken zal zijn, zo zal Ik hem aanzien, om te gedenken aan het eeuwig verbond tussen God en tussen alle levende ziel, van alle vlees, dat op de aarde is.</p> 
 <p><a name="an_9:17">9:17</a> Zo zeide dan God tot Noach: Dit is het teken des verbonds, dat Ik opgericht heb tussen Mij en tussen alle vlees, dat op de aarde is.</p> 
 <p><a name="an_9:18">9:18</a> En de zonen van Noach, die uit de ark gingen, waren Sem, en Cham, en Jafeth; en Cham is de vader van Kanaan.</p> 
 <p><a name="an_9:19">9:19</a> Deze drie waren de zonen van Noach; en van dezen is de ganse aarde overspreid.</p> 
 <p><a name="an_9:20">9:20</a> En Noach begon een akkerman te zijn, en hij plantte een wijngaard.</p> 
 <p><a name="an_9:21">9:21</a> En hij dronk van dien wijn, en werd dronken; en hij ontblootte zich in het midden zijner tent.</p> 
 <p><a name="an_9:22">9:22</a> En Cham, Kanaans vader, zag zijns vaders naaktheid, en hij gaf het zijn beiden broederen daar buiten te kennen.</p> 
 <p><a name="an_9:23">9:23</a> Toen namen Sem en Jafeth een kleed, en zij legden het op hun beider schouderen, en gingen achterwaarts, en bedekten de naaktheid huns vaders; en hun aangezichten waren achterwaarts, gekeerd zodat zij de naaktheid huns vaders niet zagen.</p> 
 <p><a name="an_9:24">9:24</a> En Noach ontwaakte van zijn wijn; en hij merkte wat zijn kleinste zoon hem gedaan had.</p> 
 <p><a name="an_9:25">9:25</a> En hij zeide: Vervloekt zij Kanaan; een knecht der knechten zij hij zijn broederen!</p> 
 <p><a name="an_9:26">9:26</a> Voorts zeide hij: Gezegend zij de HEERE, de God van Sem; en Kanaan zij hem een knecht!</p> 
 <p><a name="an_9:27">9:27</a> God breide Jafeth uit, en hij wone in Sems tenten! en Kanaan zij hem een knecht!</p> 
 <p><a name="an_9:28">9:28</a> En Noach leefde na den vloed driehonderd en vijftig jaren.</p> 
 <p><a name="an_9:29">9:29</a> Zo waren al de dagen van Noach negenhonderd en vijftig jaren; en hij stierf.</p> 
 <p><a name="an_10:1">10:1</a> Dit nu zijn de geboorten van Noachs zonen: Sem, Cham, en Jafeth; en hun werden zonen geboren na den vloed.</p> 
 <p><a name="an_10:2">10:2</a> De zonen van Jafeth zijn: Gomer, en Magog, en Madai, en Javan, en Tubal, en Mesech, en Thiras.</p> 
 <p><a name="an_10:3">10:3</a> En de zonen van Gomer zijn: Askenaz, en Rifath, en Togarma.</p> 
 <p><a name="an_10:4">10:4</a> En de zonen van Javan zijn: Elisa, en Tarsis; de Chittieten en Dodanieten.</p> 
 <p><a name="an_10:5">10:5</a> Van dezen zijn verdeeld de eilanden der volken in hun landschappen, elk naar zijn spraak, naar hun huisgezinnen, onder hun volken.</p> 
 <p><a name="an_10:6">10:6</a> En de zonen van Cham zijn: Cusch en Mitsraim, en Put, en Kanaan.</p> 
 <p><a name="an_10:7">10:7</a> En de zonen van Cusch zijn: Seba en Havila, en Sabta, en Raema, en Sabtecha. En de zonen van Raema zijn: Scheba en Dedan.</p> 
 <p><a name="an_10:8">10:8</a> En Cusch gewon Nimrod; deze begon geweldig te zijn op de aarde.</p> 
 <p><a name="an_10:9">10:9</a> Hij was een geweldig jager voor het aangezicht des HEEREN; daarom wordt gezegd: Gelijk Nimrod, een geweldig jager voor het aangezicht des HEEREN.</p> 
 <p><a name="an_10:10">10:10</a> En het beginsel zijns rijks was Babel, en Erech, en Accad, en Calne in het land Sinear.</p> 
 <p><a name="an_10:11">10:11</a> Uit ditzelve land is Assur uitgegaan, en heeft gebouwd Nineve, en Rehoboth, Ir, en Kalach.</p> 
 <p><a name="an_10:12">10:12</a> En Resen, tussen Nineve en tussen Kalach; deze is die grote stad.</p> 
 <p><a name="an_10:13">10:13</a> En Mitsraim gewon de Ludieten, en de Anamieten, en de Lehabieten, en de Naftuchieten,</p> 
 <p><a name="an_10:14">10:14</a> En de Pathrusieten, en de Casluchieten, van waar de Filistijnen uitgekomen zijn, en de Caftorieten.</p> 
 <p><a name="an_10:15">10:15</a> En Kanaan gewon Sidon, zijn eerstgeborene, en Heth,</p> 
 <p><a name="an_10:16">10:16</a> En de Jesubiet, en de Amoriet, en de Girgasiet,</p> 
 <p><a name="an_10:17">10:17</a> En de Hivviet, en de Arkiet, en de Siniet,</p> 
 <p><a name="an_10:18">10:18</a> En de Arvadiet, en de Tsemariet, en de Hamathiet; en daarna zijn de huisgezinnen der Kanaanieten verspreid.</p> 
 <p><a name="an_10:19">10:19</a> En de landpale der Kanaanieten was van Sidon, daar gij gaat naar Gerar tot Gaza toe; daar gij gaat naar Sodom en Gomorra, en Adama, en Zoboim, tot Lasa toe.</p> 
 <p><a name="an_10:20">10:20</a> Deze zijn zonen van Cham, naar hun huisgezinnen, naar hun spraken, in hun landschappen, in hun volken.</p> 
 <p><a name="an_10:21">10:21</a> Voorts zijn Sem zonen geboren; dezelve is ook de vader aller zonen van Heber, broeder van Jafeth, den grootste.</p> 
 <p><a name="an_10:22">10:22</a> Sems zonen waren Elam, en Assur, en Arfachsad, en Lud, en Aram.</p> 
 <p><a name="an_10:23">10:23</a> En Arams zonen waren Uz, en Hul, en Gether, en Maz.</p> 
 <p><a name="an_10:24">10:24</a> En Arfachsad gewon Selah, en Selah gewon Heber.</p> 
 <p><a name="an_10:25">10:25</a> En Heber werden twee zonen geboren; des enen naam was Peleg; want in zijn dagen is de aarde verdeeld; en zijns broeders naam was Joktan.</p> 
 <p><a name="an_10:26">10:26</a> En Joktan gewon Almodad, en selef, en Hatsarmaveth, en Jarach,</p> 
 <p><a name="an_10:27">10:27</a> En Hadoram, en Usal, en Dikla,</p> 
 <p><a name="an_10:28">10:28</a> En Obal, en Abimael, en Scheba,</p> 
 <p><a name="an_10:29">10:29</a> En Ofir, en Havila, en Jobab; deze allen waren zonen van Joktan.</p> 
 <p><a name="an_10:30">10:30</a> En hun woning was van Mescha af, daar gij gaat naar Sefar, het gebergte van het oosten.</p> 
 <p><a name="an_10:31">10:31</a> Deze zijn zonen van Sem, naar hun huisgezinnen, naar hun spraken, in hun landschappen, naar hun volken.</p> 
 <p><a name="an_10:32">10:32</a> Deze zijn de huisgezinnen der zonen van Noach, naar hun geboorten, in hun volken; en van dezen zijn de volken op de aarde verdeeld na den vloed.</p> 
 <p><a name="an_11:1">11:1</a> En de ganse aarde was van enerlei spraak en enerlei woorden.</p> 
 <p><a name="an_11:2">11:2</a> Maar het geschiedde, als zij tegen het oosten togen, dat zij een laagte vonden in het land Sinear; en zij woonden aldaar.</p> 
 <p><a name="an_11:3">11:3</a> En zij zeiden een ieder tot zijn naaste: Kom aan, laat ons tichelen strijken, en wel doorbranden! En de tichel was hun voor steen, en het lijm was hun voor leem.</p> 
 <p><a name="an_11:4">11:4</a> En zij zeiden: Kom aan, laat ons voor ons een stad bouwen, en een toren, welks opperste in den hemel zij, en laat ons een naam voor ons maken, opdat wij niet misschien over de ganse aarde verstrooid worden!</p> 
 <p><a name="an_11:5">11:5</a> Toen kwam de HEERE neder, om te bezien de stad en den toren, die de kinderen der mensen bouwden.</p> 
 <p><a name="an_11:6">11:6</a> En de HEERE zeide: Ziet, zij zijn enerlei volk, en hebben allen enerlei spraak; en dit is het, dat zij beginnen te maken; maar nu, zoude hun niet afgesneden worden al wat zij bedacht hebben te maken?</p> 
 <p><a name="an_11:7">11:7</a> Kom aan, laat Ons nedervaren, en laat Ons hun spraak aldaar verwarren, opdat iegelijk de spraak zijns naasten niet hore.</p> 
 <p><a name="an_11:8">11:8</a> Alzo verstrooide hen de HEERE van daar over de ganse aarde; en zij hielden op de stad te bouwen.</p> 
 <p><a name="an_11:9">11:9</a> Daarom noemde men haar naam Babel; want aldaar verwarde de HEERE de spraak der ganse aarde, en van daar verstrooide hen de HEERE over de ganse aarde.</p> 
 <p><a name="an_11:10">11:10</a> Deze zijn de geboorten van Sem: Sem was honderd jaren oud, en gewon Arfachsad, twee jaren na den vloed.</p> 
 <p><a name="an_11:11">11:11</a> En Sem leefde, nadat hij Arfachsad gewonnen had, vijfhonderd jaren; en hij gewon zonen en dochteren.</p> 
 <p><a name="an_11:12">11:12</a> En Arfachsad leefde vijf en dertig jaren, en hij gewon Selah.</p> 
 <p><a name="an_11:13">11:13</a> En Arfachsad leefde, nadat hij Selah gewonnen had, vierhonderd en drie jaren; en hij gewon zonen en dochteren.</p> 
 <p><a name="an_11:14">11:14</a> En Selah leefde dertig jaren, en hij gewon Heber.</p> 
 <p><a name="an_11:15">11:15</a> En Selah leefde, nadat hij Heber gewonnen had, vierhonderd en drie jaren, en hij gewon zonen en dochteren.</p> 
 <p><a name="an_11:16">11:16</a> En Heber leefde vier en dertig jaren, en gewon Peleg.</p> 
 <p><a name="an_11:17">11:17</a> En Heber leefde, nadat hij Peleg gewonnen had, vierhonderd en dertig jaren; en hij gewon zonen en dochteren.</p> 
 <p><a name="an_11:18">11:18</a> En Peleg leefde dertig jaren, en hij gewon Rehu.</p> 
 <p><a name="an_11:19">11:19</a> En Peleg leefde, nadat hij Rehu gewonnen had, tweehonderd en negen jaren; en hij gewon zonen en dochteren.</p> 
 <p><a name="an_11:20">11:20</a> En Rehu leefde twee en dertig jaren, en hij gewon Serug.</p> 
 <p><a name="an_11:21">11:21</a> En Rehu leefde, nadat hij Serug gewonnen had, tweehonderd en zeven jaren; en hij gewon zonen en dochteren.</p> 
 <p><a name="an_11:22">11:22</a> En Serug leefde dertig jaren, en gewon Nahor.</p> 
 <p><a name="an_11:23">11:23</a> En Serug leefde, nadat hij Nahor gewonnen had, tweehonderd jaren; en hij gewon zonen en dochteren.</p> 
 <p><a name="an_11:24">11:24</a> En Nahor leefde negen en twintig jaren, en gewon Terah.</p> 
 <p><a name="an_11:25">11:25</a> En Nahor leefde, nadat hij Terah gewonnen had, honderd en negentien jaren; en hij gewon zonen en dochteren.</p> 
 <p><a name="an_11:26">11:26</a> En Terah leefde zeventig jaren, en gewon Abram, Nahor en Haran.</p> 
 <p><a name="an_11:27">11:27</a> En deze zijn de geboorten van Terah: Terah gewon Abram, Nahor en Haran; en Haran gewon Lot.</p> 
 <p><a name="an_11:28">11:28</a> En Haran stierf voor het aangezicht zijns vaders Terah, in het land zijner geboorte, in Ur der Chaldeen.</p> 
 <p><a name="an_11:29">11:29</a> En Abram en Nahor namen zich vrouwen; de naam van Abrams huisvrouw was Sarai, en de naam van Nahors huisvrouw was Milka, een dochter van Haran, vader van Milka, en vader van Jiska.</p> 
 <p><a name="an_11:30">11:30</a> En Sarai was onvruchtbaar; zij had geen kind.</p> 
 <p><a name="an_11:31">11:31</a> En Terah nam Abram, zijn zoon, en Lot, Harans zoon, zijns zoons zoon, en Sarai, zijn schoondochter, de huisvrouw van zijn zoon Abram, en zij togen met hen uit Ur der Chaldeen, om te gaan naar het land Kanaan; en zij kwamen tot Haran, en woonden aldaar.</p> 
 <p><a name="an_11:32">11:32</a> En de dagen van Terah waren tweehonderd en vijf jaren, en Terah stierf te Haran.</p> 
 <p><a name="an_12:1">12:1</a> De HEERE nu had tot Abram gezegd: Ga gij uit uw land, en uit uw maagschap, en uit uws vaders huis, naar het land, dat Ik u wijzen zal.</p> 
 <p><a name="an_12:2">12:2</a> En Ik zal u tot een groot volk maken, en u zegenen, en uw naam groot maken; en wees een zegen!</p> 
 <p><a name="an_12:3">12:3</a> En Ik zal zegenen, die u zegenen, en vervloeken, die u vloekt; en in u zullen alle geslachten des aardrijks gezegend worden.</p> 
 <p><a name="an_12:4">12:4</a> En Abram toog heen, gelijk de HEERE tot hem gesproken had; en Lot toog met hem; en Abram was vijf en zeventig jaren oud, toen hij uit Haran ging.</p> 
 <p><a name="an_12:5">12:5</a> En Abram nam Sarai, zijn huisvrouw, en Lot, zijns broeders zoon, en al hun have, die zij verworven hadden, en de zielen, die zij verkregen hadden in Haran; en zij togen uit, om te gaan naar het land Kanaan, en zij kwamen in het land Kanaan.</p> 
 <p><a name="an_12:6">12:6</a> En Abram is doorgetogen in dat land, tot aan de plaats Sichem, tot aan het eikenbos More; en de Kanaanieten waren toen ter tijd in dat land.</p> 
 <p><a name="an_12:7">12:7</a> Zo verscheen de HEERE aan Abram, en zeide: Aan uw zaad zal Ik dit land geven. Toen bouwde hij aldaar een altaar den HEERE, Die hem aldaar verschenen was.</p> 
 <p><a name="an_12:8">12:8</a> En hij brak op van daar naar het gebergte, tegen het oosten van Beth-El, en hij sloeg zijn tent op, zijnde Beth-El tegen het westen, en Ai tegen het oosten; en hij bouwde aldaar den HEERE een altaar, en riep den naam des HEEREN aan.</p> 
 <p><a name="an_12:9">12:9</a> Daarna vertrok Abram, gaande en trekkende naar het zuiden.</p> 
 <p><a name="an_12:10">12:10</a> En er was honger in dat land; zo toog Abram af naar Egypte, om daar als een vreemdeling te verkeren, dewijl de honger zwaar was in dat land.</p> 
 <p><a name="an_12:11">12:11</a> En het geschiedde, als hij naderde, om in Egypte te komen, dat hij zeide tot Sarai, zijn huisvrouw: Zie toch, ik weet, dat gij een vrouw zijt, schoon van aangezicht.</p> 
 <p><a name="an_12:12">12:12</a> En het zal geschieden, als u de Egyptenaars zullen zien, zo zullen zij zeggen: Dat is zijn huisvrouw; en zij zullen mij doden, en u in het leven behouden.</p> 
 <p><a name="an_12:13">12:13</a> Zeg toch: Gij zijt mijn zuster; opdat het mij wel ga om u, en mijn ziel om uwentwil leve.</p> 
 <p><a name="an_12:14">12:14</a> En het geschiedde, als Abram in Egypte kwam, dat de Egyptenaars deze vrouw zagen, dat zij zeer schoon was.</p> 
 <p><a name="an_12:15">12:15</a> Ook zagen haar de vorsten van Farao, en prezen haar bij Farao; en die vrouw werd weggenomen naar het huis van Farao.</p> 
 <p><a name="an_12:16">12:16</a> En hij deed Abram goed, om harentwil; zodat hij had schapen, en runderen, en ezelen, en knechten, en maagden, en ezelinnen, en kemelen.</p> 
 <p><a name="an_12:17">12:17</a> Maar de HEERE plaagde Farao met grote plagen, ook zijn huis, ter oorzake van Sarai, Abrams huisvrouw.</p> 
 <p><a name="an_12:18">12:18</a> Toen riep Farao Abram, en zeide: Wat is dit, dat gij mij gedaan hebt? waarom hebt gij mij niet te kennen gegeven, dat zij uw huisvrouw is?</p> 
 <p><a name="an_12:19">12:19</a> Waarom hebt gij gezegd: Zij is mijn zuster; zodat ik haar mij tot een vrouw zoude genomen hebben? en nu, zie, daar is uw huisvrouw; neem haar en ga henen!</p> 
 <p><a name="an_12:20">12:20</a> En Farao gebood zijn mannen vanwege hem, en zij geleidden hem, en zijn huisvrouw, en alles wat hij had.</p> 
 <p><a name="an_13:1">13:1</a> Alzo toog Abram op uit Egypte naar het zuiden, hij en zijn huisvrouw, en al wat hij had, en Lot met hem.</p> 
 <p><a name="an_13:2">13:2</a> En Abram was zeer rijk, in vee, in zilver, en in goud.</p> 
 <p><a name="an_13:3">13:3</a> En hij ging, volgens zijn reizen, van het zuiden tot Beth-El toe, tot aan de plaats, waar zijn tent in het begin geweest was, tussen Beth-El, en tussen Ai;</p> 
 <p><a name="an_13:4">13:4</a> Tot de plaats des altaars, dat hij in het eerst daar gemaakt had; en Abram heeft aldaar den Naam des HEEREN aangeroepen.</p> 
 <p><a name="an_13:5">13:5</a> En Lot, die met Abram toog, had ook schapen, en runderen, en tenten.</p> 
 <p><a name="an_13:6">13:6</a> En dat land droeg hen niet, om samen te wonen; want hun have was vele, zodat zij samen niet konden wonen.</p> 
 <p><a name="an_13:7">13:7</a> En er was twist tussen de herders van Abrams vee, en tussen de herders van Lots vee. Ook woonden toen de Kanaanieten en Ferezieten in dat land.</p> 
 <p><a name="an_13:8">13:8</a> En Abram zeide tot Lot: Laat toch geen twisting zijn tussen mij en tussen u, en tussen mijn herders en tussen uw herders; want wij zijn mannen broeders.</p> 
 <p><a name="an_13:9">13:9</a> Is niet het ganse land voor uw aangezicht? Scheid u toch van mij; zo gij de linkerhand kiest, zo zal ik ter rechterhand gaan; en zo gij de rechterhand, zo zal ik ter linkerhand gaan.</p> 
 <p><a name="an_13:10">13:10</a> En Lot hief zijn ogen op, en hij zag de ganse vlakte der Jordaan, dat zij die geheel bevochtigde; eer de HEERE Sodom en Gomorra verdorven had, was zij als de hof des HEEREN, als Egypteland, als gij komt te Zoar.</p> 
 <p><a name="an_13:11">13:11</a> Zo koos Lot voor zich de ganse vlakte der Jordaan, en Lot trok tegen het oosten; en zij werden gescheiden, de een van den ander.</p> 
 <p><a name="an_13:12">13:12</a> Abram dan woonde in het land Kanaan; en Lot woonde in de steden der vlakte, en sloeg tenten tot aan Sodom toe.</p> 
 <p><a name="an_13:13">13:13</a> En de mannen van Sodom waren boos, en grote zondaars tegen den HEERE.</p> 
 <p><a name="an_13:14">13:14</a> En de HEERE zeide tot Abram, nadat Lot van hem gescheiden was: Hef uw ogen op, en zie van de plaats, waar gij zijt noordwaarts en zuidwaarts, en oostwaarts en westwaarts.</p> 
 <p><a name="an_13:15">13:15</a> Want al dit land, dat gij ziet, zal Ik u geven, en aan uw zaad, tot in eeuwigheid.</p> 
 <p><a name="an_13:16">13:16</a> En Ik zal uw zaad stellen als het stof der aarde, zodat, indien iemand het stof der aarde zal kunnen tellen, zal ook uw zaad geteld worden.</p> 
 <p><a name="an_13:17">13:17</a> Maak u op, wandel door dit land, in zijn lengte en in zijn breedte, want Ik zal het u geven.</p> 
 <p><a name="an_13:18">13:18</a> En Abram sloeg tenten op, en kwam en woonde aan de eikenbossen van Mamre, die bij Hebron zijn; en hij bouwde aldaar den HEERE een altaar.</p> 
 <p><a name="an_14:1">14:1</a> En het geschiedde in de dagen van Amrafel, de koning van Sinear, van Arioch, de koning van Ellasar, van Kedor-Laomer, de koning van Elam, en van Tideal, den koning der volken;</p> 
 <p><a name="an_14:2">14:2</a> Dat zij krijg voerden met Bera, koning van Sodom, en met Birsa, koning van Gomorra, Sinab, koning van Adama, en Semeber, koning van Zeboim, en de koning van Bela, dat is Zoar.</p> 
 <p><a name="an_14:3">14:3</a> Deze allen voegden zich samen in het dal Siddim, dat is de Zoutzee.</p> 
 <p><a name="an_14:4">14:4</a> Twaalf jaren hadden zij Kedor-Laomer gediend; maar in het dertiende jaar vielen zij af.</p> 
 <p><a name="an_14:5">14:5</a> Zo kwam Kedor-Laomer in het veertiende jaar, en de koningen, die met hem waren, en sloegen de Refaiten in Asteroth-Karnaim, en de Zuzieten in Ham, en de Emieten in Schave-Kiriathaim;</p> 
 <p><a name="an_14:6">14:6</a> En de Horieten op hun gebergte Seir, tot aan het effen veld van Paran, hetwelk aan de woestijn is.</p> 
 <p><a name="an_14:7">14:7</a> Daarna keerden zij wederom, en kwamen tot En-Mispat, dat is Kades, en sloegen al het land der Amalekieten, en ook den Amoriet, die te Hazezon-Thamar woonde.</p> 
 <p><a name="an_14:8">14:8</a> Toen toog de koning van Sodom uit, en de koning van Gomorra, en de koning van Adama, en de koning van Zeboim, en de koning van Bela, dat is Zoar; en zij stelden tegen hen slagorden in het dal Siddim,</p> 
 <p><a name="an_14:9">14:9</a> Tegen Kedor-Laomer, den koning van Elam, en Tideal, den koning der volken, en Amrafel, den koning van Sinear, en Arioch, den koning van Ellasar; vier koningen tegen vijf.</p> 
 <p><a name="an_14:10">14:10</a> Het dal nu van Siddim was vol lijmputten; en de koningen van Sodom en Gomorra vluchtten, en vielen aldaar; en de overgeblevenen vluchtten naar het gebergte.</p> 
 <p><a name="an_14:11">14:11</a> En zij namen al de have van Sodom en Gomorra, en al hun spijze, en trokken weg.</p> 
 <p><a name="an_14:12">14:12</a> Ook namen zij Lot, den zoon van Abrams broeder, en zijn have, en trokken weg; want hij woonde in Sodom.</p> 
 <p><a name="an_14:13">14:13</a> Toen kwam er een, die ontkomen was, en boodschapte het aan Abram, den Hebreer, die woonachtig was aan de eikenbossen van Mamre, den Amoriet, broeder van Eskol, en broeder van Aner, welke Abrams bondgenoten waren.</p> 
 <p><a name="an_14:14">14:14</a> Als Abram hoorde, dat zijn broeder gevangen was, zo wapende hij zijn onderwezenen, de ingeborenen van zijn huis, driehonderd en achttien, en hij jaagde hen na tot Dan toe.</p> 
 <p><a name="an_14:15">14:15</a> En hij verdeelde zich tegen hen des nachts, hij en zijn knechten, en sloeg ze; en hij jaagde hen na tot Hoba toe, hetwelk is ter linkerhand van Damaskus.</p> 
 <p><a name="an_14:16">14:16</a> En hij bracht alle have weder, en ook Lot zijn broeder en deszelfs have bracht hij weder, als ook de vrouwen, en het volk.</p> 
 <p><a name="an_14:17">14:17</a> En de koning van Sodom toog uit, hem tegemoet (nadat hij wedergekeerd was van het slaan van Kedor-Laomer, en van de koningen, die met hem waren), tot het dal Schave, dat is, het dal des konings.</p> 
 <p><a name="an_14:18">14:18</a> En Melchizedek, koning van Salem, bracht voort brood en wijn; en hij was een priester des allerhoogsten Gods.</p> 
 <p><a name="an_14:19">14:19</a> En hij zegende hem, en zeide: Gezegend zij Abram Gode, de Allerhoogste, Die hemel en aarde bezit!</p> 
 <p><a name="an_14:20">14:20</a> En gezegend zij de allerhoogste God, Die uw vijanden in uw hand geleverd heeft! En hij gaf hem de tiende van alles.</p> 
 <p><a name="an_14:21">14:21</a> En de koning van Sodom zeide tot Abram: Geef mij de zielen; maar neem de have voor u.</p> 
 <p><a name="an_14:22">14:22</a> Doch Abram zeide tot den koning van Sodom: Ik heb mijn hand opgeheven tot den HEERE, den allerhoogste God, Die hemel en aarde bezit;</p> 
 <p><a name="an_14:23">14:23</a> Zo ik van een draad aan tot een schoenriem toe, ja, zo ik van alles, dat het uwe is, iets neme! opdat gij niet zegt: Ik heb Abram rijk gemaakt!</p> 
 <p><a name="an_14:24">14:24</a> Het zij buiten mij; alleen wat de jongelingen verteerd hebben, en het deel dezer mannen, die met mij getogen zijn, Aner, Eskol en Mamre, laat die hun deel nemen!</p> 
 <p><a name="an_15:1">15:1</a> Na deze dingen geschiedde het woord des HEEREN tot Abram in een gezicht, zeggende: Vrees niet, Abram! Ik ben u een Schild, uw Loon zeer groot.</p> 
 <p><a name="an_15:2">15:2</a> Toen zeide Abram: Heere, HEERE! wat zult Gij mij geven, daar ik zonder kinderen heenga en de bezorger van mijn huis is deze Damaskener Eliezer?</p> 
 <p><a name="an_15:3">15:3</a> Voorts zeide Abram: Zie, mij hebt Gij geen zaad gegeven, en zie, de zoon van mijn huis zal mijn erfgenaam zijn!</p> 
 <p><a name="an_15:4">15:4</a> En ziet, het woord des HEEREN was tot hem, zeggende: Deze zal uw erfgenaam niet zijn; maar die uit uw lijf voortkomen zal, die zal uw erfgenaam zijn.</p> 
 <p><a name="an_15:5">15:5</a> Toen leidde Hij hem uit naar buiten, en zeide: Zie nu op naar den hemel, en tel de sterren, indien gij ze tellen kunt; en Hij zeide tot hem: Zo zal uw zaad zijn!</p> 
 <p><a name="an_15:6">15:6</a> En hij geloofde in den HEERE; en Hij rekende het hem tot gerechtigheid.</p> 
 <p><a name="an_15:7">15:7</a> Voorts zeide Hij tot hem: Ik ben de HEERE, Die u uitgeleid heb uit Ur der Chaldeen, om u dit land te geven, om dat erfelijk te bezitten.</p> 
 <p><a name="an_15:8">15:8</a> En hij zeide: Heere, HEERE! waarbij zal ik weten, dat ik het erfelijk bezitten zal?</p> 
 <p><a name="an_15:9">15:9</a> En Hij zeide tot hem: Neem Mij een driejarige vaars, en een driejarige geit, en een driejarige ram, en een tortelduif, en een jonge duif.</p> 
 <p><a name="an_15:10">15:10</a> En hij bracht Hem deze alle, en hij deelde ze middendoor, en hij legde elks deel tegen het andere over; maar het gevogelte deelde hij niet.</p> 
 <p><a name="an_15:11">15:11</a> En het wild gevogelte kwam neder op het aas; maar Abram joeg het weg.</p> 
 <p><a name="an_15:12">15:12</a> En het geschiedde, als de zon was aan het ondergaan, zo viel een diepe slaap op Abram; en ziet, een schrik, en grote duisternis viel op hem.</p> 
 <p><a name="an_15:13">15:13</a> Toen zeide Hij tot Abram: Weet voorzeker, dat uw zaad vreemd zal zijn in een land, dat het hunne niet is, en zij zullen hen dienen, en zij zullen hen verdrukken vierhonderd jaren.</p> 
 <p><a name="an_15:14">15:14</a> Doch Ik zal het volk ook rechten, hetwelk zij zullen dienen; en daarna zullen zij uittrekken met grote have.</p> 
 <p><a name="an_15:15">15:15</a> En gij zult tot uw vaderen gaan met vrede; gij zult in goeden ouderdom begraven worden.</p> 
 <p><a name="an_15:16">15:16</a> En het vierde geslacht zal herwaarts wederkeren; want de ongerechtigheid der Amorieten is tot nog toe niet volkomen.</p> 
 <p><a name="an_15:17">15:17</a> En het geschiedde, dat de zon onderging en het duister werd, en ziet, daar was een rokende oven en vurige fakkel, die tussen die stukken doorging.</p> 
 <p><a name="an_15:18">15:18</a> Ten zelfden dage maakte de HEERE een verbond met Abram, zeggende: Aan uw zaad heb Ik dit land gegeven, van de rivier van Egypte af, tot aan die grote rivier, de rivier Frath:</p> 
 <p><a name="an_15:19">15:19</a> Den Keniet, en den Keniziet, en den Kadmoniet,</p> 
 <p><a name="an_15:20">15:20</a> En den Hethiet, en den Fereziet, en de Refaieten,</p> 
 <p><a name="an_15:21">15:21</a> En den Amoriet, en den Kanaaniet, en den Girgaziet, en den Jebusiet.</p> 
 <p><a name="an_16:1">16:1</a> Doch Sarai, Abrams huisvrouw, baarde hem niet; en zij had een Egyptische dienstmaagd, welker naam was Hagar.</p> 
 <p><a name="an_16:2">16:2</a> Zo zeide Sarai tot Abram: Zie toch, de HEERE heeft mij toegesloten, dat ik niet bare; ga toch in tot mijn dienstmaagd, misschien zal ik uit haar gebouwd worden. En Abram hoorde naar de stem van Sarai.</p> 
 <p><a name="an_16:3">16:3</a> Zo nam Sarai, Abrams huisvrouw, de Egyptische Hagar, haar dienstmaagd, ten einde van tien jaren, welke Abram in het land Kanaan gewoond had, en zij gaf haar aan Abram, haar man, hem tot een vrouw.</p> 
 <p><a name="an_16:4">16:4</a> En hij ging in tot Hagar, en zij ontving. Als zij nu zag, dat zij ontvangen had, zo werd haar vrouw veracht in haar ogen.</p> 
 <p><a name="an_16:5">16:5</a> Toen zeide Sarai tot Abram: Mijn ongelijk is op u; ik heb mijn dienstmaagd in uw schoot gegeven; nu zij ziet, dat zij ontvangen heeft, zo ben ik veracht in haar ogen; de HEERE rechte tussen mij en tussen u!</p> 
 <p><a name="an_16:6">16:6</a> En Abram zeide tot Sarai: Zie uw dienstmaagd is in uw hand; doe haar, wat goed is in uw ogen. En Sarai vernederde haar, en zij vluchtte van haar aangezicht.</p> 
 <p><a name="an_16:7">16:7</a> En de Engel des HEEREN vond haar aan een waterfontein in de woestijn, aan de fontein op den weg van Sur.</p> 
 <p><a name="an_16:8">16:8</a> En hij zeide: Hagar, gij, dienstmaagd van Sarai! van waar komt gij, en waar zult gij heengaan? En zij zeide: Ik ben vluchtende van het aangezicht mijner vrouw Sarai!</p> 
 <p><a name="an_16:9">16:9</a> Toen zeide de Engel des HEEREN tot haar: Keer weder tot uw vrouw, en verneder u onder haar handen.</p> 
 <p><a name="an_16:10">16:10</a> Voorts zeide de Engel des HEEREN tot haar: Ik zal uw zaad grotelijks vermenigvuldigen, zodat het vanwege de menigte niet zal geteld worden.</p> 
 <p><a name="an_16:11">16:11</a> Ook zeide des HEEREN Engel tot haar: Zie, gij zijt zwanger, en zult een zoon baren, en gij zult zijn naam Ismael noemen, omdat de HEERE uw verdrukking aangehoord heeft.</p> 
 <p><a name="an_16:12">16:12</a> En hij zal een woudezel van een mens zijn; zijn hand zal tegen allen zijn, en de hand van allen tegen hem; en hij zal wonen voor het aangezicht van al zijn broederen.</p> 
 <p><a name="an_16:13">16:13</a> En zij noemde den Naam des HEEREN, Die tot haar sprak: Gij, God des aanziens! want zij zeide: Heb ik ook hier gezien naar Dien, Die mij aanziet?</p> 
 <p><a name="an_16:14">16:14</a> Daarom noemde men dien put, den put Lachai-Roi; ziet, hij is tussen Kades en tussen Bered.</p> 
 <p><a name="an_16:15">16:15</a> En Hagar baarde Abram een zoon; en Abram noemde den naam zijns zoons, die Hagar gebaard had, Ismael.</p> 
 <p><a name="an_16:16">16:16</a> En Abram was zes en tachtig jaren oud, toen Hagar Ismael aan Abram baarde.</p> 
 <p><a name="an_17:1">17:1</a> Als nu Abram negen en negentig jaren oud was, zo verscheen de HEERE aan Abram, en zeide tot hem: Ik ben God, de Almachtige! Wandel voor Mijn aangezicht, en zijt oprecht!</p> 
 <p><a name="an_17:2">17:2</a> En Ik zal Mijn verbond stellen tussen Mij en tussen u, en Ik zal u gans zeer vermenigvuldigen.</p> 
 <p><a name="an_17:3">17:3</a> Toen viel Abram op zijn aangezicht, en God sprak met hem, zeggende:</p> 
 <p><a name="an_17:4">17:4</a> Mij aangaande, zie, Mijn verbond is met u; en gij zult tot een vader van menigte der volken worden!</p> 
 <p><a name="an_17:5">17:5</a> En uw naam zal niet meer genoemd worden Abram; maar uw naam zal wezen Abraham; want Ik heb u gesteld tot een vader van menigte der volken.</p> 
 <p><a name="an_17:6">17:6</a> En Ik zal u gans zeer vruchtbaar maken, en Ik zal u tot volken stellen, en koningen zullen uit u voortkomen.</p> 
 <p><a name="an_17:7">17:7</a> En Ik zal Mijn verbond oprichten tussen Mij en tussen u, en tussen uw zaad na u in hun geslachten, tot een eeuwig verbond, om u te zijn tot een God, en uw zaad na u.</p> 
 <p><a name="an_17:8">17:8</a> En Ik zal u, en uw zaad na u, het land uwer vreemdelingschappen geven, het gehele land Kanaan, tot eeuwige bezitting; en Ik zal hun tot een God zijn.</p> 
 <p><a name="an_17:9">17:9</a> Voorts zeide God tot Abraham: Gij nu zult Mijn verbond houden, gij, en uw zaad na u, in hun geslachten.</p> 
 <p><a name="an_17:10">17:10</a> Dit is Mijn verbond, dat gijlieden houden zult tussen Mij en tussen u, en tussen uw zaad na u: dat al wat mannelijk is, u besneden worde.</p> 
 <p><a name="an_17:11">17:11</a> En gij zult het vlees uwer voorhuid besnijden; en dat zal tot een teken zijn van het verbond tussen Mij en tussen u.</p> 
 <p><a name="an_17:12">17:12</a> Een zoontje dan van acht dagen zal u besneden worden, al wat mannelijk is in uw geslachten: de ingeborene van het huis, en de gekochte met geld van allen vreemde, welke niet is van uw zaad;</p> 
 <p><a name="an_17:13">17:13</a> De ingeborene van uw huis, en de gekochte met uw geld zal zekerlijk besneden worden; en Mijn verbond zal zijn in ulieder vlees, tot een eeuwig verbond.</p> 
 <p><a name="an_17:14">17:14</a> En wat mannelijk is, de voorhuid hebbende, wiens voorhuids vlees niet zal besneden worden, dezelve ziel zal uit haar volken uitgeroeid worden; hij heeft Mijn verbond gebroken.</p> 
 <p><a name="an_17:15">17:15</a> Nog zeide God tot Abraham: Gij zult den naam van uw huisvrouw Sarai, niet Sarai noemen; maar haar naam zal zijn Sara.</p> 
 <p><a name="an_17:16">17:16</a> Want Ik zal haar zegenen, en u ook uit haar een zoon geven; ja, Ik zal haar zegenen, zodat zij tot volken worden zal: koningen der volken zullen uit haar worden!</p> 
 <p><a name="an_17:17">17:17</a> Toen viel Abraham op zijn aangezicht, en hij lachte; en hij zeide in zijn hart: Zal een, die honderd jaren oud is, een kind geboren worden; en zal Sara, die negentig jaren oud is, baren?</p> 
 <p><a name="an_17:18">17:18</a> En Abraham zeide tot God: Och, dat Ismael mocht leven voor Uw aangezicht!</p> 
 <p><a name="an_17:19">17:19</a> En God zeide: Voorwaar, Sara, uw huisvrouw, zal u een zoon baren, en gij zult zijn naam noemen Izak; en Ik zal Mijn verbond met hem oprichten, tot een eeuwig verbond zijn zade na hem.</p> 
 <p><a name="an_17:20">17:20</a> En aangaande Ismael heb Ik u verhoord; zie, Ik heb hem gezegend, en zal hem vruchtbaar maken, en hem gans zeer vermenigvuldigen; twaalf vorsten zal hij gewinnen, en Ik zal hem tot een groot volk stellen;</p> 
 <p><a name="an_17:21">17:21</a> Maar Mijn verbond zal Ik met Izak oprichten, die u Sara op dezen gezetten tijd in het andere jaar baren zal.</p> 
 <p><a name="an_17:22">17:22</a> En Hij eindigde met hem te spreken, en God voer op van Abraham.</p> 
 <p><a name="an_17:23">17:23</a> Toen nam Abraham zijn zoon Ismael, en al de ingeborenen van zijn huis, en alle gekochten met zijn geld, al wat mannelijk was onder de lieden van het huis van Abraham, en hij besneed het vlees hunner voorhuid, even ten zelfden dage, gelijk als God met hem gesproken had.</p> 
 <p><a name="an_17:24">17:24</a> En Abraham was oud negen en negentig jaren, als hem het vlees zijner voorhuid besneden werd.</p> 
 <p><a name="an_17:25">17:25</a> En Ismael, zijn zoon, was dertien jaren oud, als hem het vlees zijner voorhuid besneden werd.</p> 
 <p><a name="an_17:26">17:26</a> Even op dezen zelfden dag werd Abraham besneden, en Ismael, zijn zoon.</p> 
 <p><a name="an_17:27">17:27</a> En alle mannen van zijn huis, de ingeborenen des huizes, en de gekochten met geld, van den vreemde af, werden met hem besneden.</p> 
 <p><a name="an_18:1">18:1</a> Daarna verscheen hem de HEERE aan de eikenbossen van Mamre, als hij in de deur der tent zat, toen de dag heet werd.</p> 
 <p><a name="an_18:2">18:2</a> En hij hief zijn ogen op en zag; en ziet, daar stonden drie mannen tegenover hem; als hij hen zag, zo liep hij hun tegemoet van de deur der tent, en boog zich ter aarde.</p> 
 <p><a name="an_18:3">18:3</a> En hij zeide: Heere! heb ik nu genade gevonden in Uw ogen, zo gaat toch niet aan Uw knecht voorbij.</p> 
 <p><a name="an_18:4">18:4</a> Dat toch een weinig waters gebracht worde, en wast Uw voeten, en leunt onder dezen boom.</p> 
 <p><a name="an_18:5">18:5</a> En ik zal een bete broods langen, dat Gij Uw hart sterkt; daarna zult Gij voortgaan, daarom omdat Gij tot Uw knecht overgekomen zijt. En zij zeiden: Doe zo als gij gesproken hebt.</p> 
 <p><a name="an_18:6">18:6</a> En Abraham haastte zich naar de tent tot Sara, en hij zeide: Haast u; kneed drie maten meelbloem, en maak koeken.</p> 
 <p><a name="an_18:7">18:7</a> En Abraham liep tot de runderen, en hij nam een kalf, teder en goed, en hij gaf het aan den knecht, die haastte, om dat toe te maken.</p> 
 <p><a name="an_18:8">18:8</a> En hij nam boter en melk, en het kalf, dat hij toegemaakt had, en hij zette het hun voor, en stond bij hen onder dien boom, en zij aten.</p> 
 <p><a name="an_18:9">18:9</a> Toen zeiden zij tot hem: Waar is Sara, uw huisvrouw? En hij zeide: Ziet, in de tent.</p> 
 <p><a name="an_18:10">18:10</a> En Hij zeide: Ik zal voorzeker weder tot u komen, omtrent dezen tijd des levens; en zie, Sara, uw huisvrouw, zal een zoon hebben! En Sara hoorde het aan de deur der tent, welke achter Hem was.</p> 
 <p><a name="an_18:11">18:11</a> Abraham nu en Sara waren oud, en wel bedaagd; het had Sara opgehouden te gaan naar de wijze der vrouwen.</p> 
 <p><a name="an_18:12">18:12</a> Zo lachte Sara bij zichzelve, zeggende: Zal ik wellust hebben, nadat ik oud geworden ben, en mijn heer oud is?</p> 
 <p><a name="an_18:13">18:13</a> En de HEERE zeide tot Abraham: Waarom heeft Sara gelachen, zeggende: Zou ik ook waarlijk baren, nu ik oud geworden ben?</p> 
 <p><a name="an_18:14">18:14</a> Zou iets voor den HEERE te wonderlijk zijn? Ter gezetter tijd zal Ik tot u wederkomen, omtrent dezen tijd des levens, en Sara zal een zoon hebben!</p> 
 <p><a name="an_18:15">18:15</a> En Sara loochende het, zeggende: Ik heb niet gelachen; want zij vreesde. En Hij zeide: Neen! maar gij hebt gelachen.</p> 
 <p><a name="an_18:16">18:16</a> Toen stonden die mannen op van daar, en zagen naar Sodom toe; en Abraham ging met hen, om hen te geleiden.</p> 
 <p><a name="an_18:17">18:17</a> En de HEERE zeide: Zal Ik voor Abraham verbergen, wat Ik doe?</p> 
 <p><a name="an_18:18">18:18</a> Dewijl Abraham gewisselijk tot een groot en machtig volk worden zal, en alle volken der aarde in hem gezegend zullen worden?</p> 
 <p><a name="an_18:19">18:19</a> Want Ik heb hem gekend, opdat hij zijn kinderen en zijn huis na hem zoude bevelen, en zij den weg des HEEREN houden, om te doen gerechtigheid en gerichte; opdat de HEERE over Abraham brenge, hetgeen Hij over hem gesproken heeft.</p> 
 <p><a name="an_18:20">18:20</a> Voorts zeide de HEERE: Dewijl het geroep van Sodom en Gomorra groot is, en dewijl haar zonde zeer zwaar is,</p> 
 <p><a name="an_18:21">18:21</a> Zal Ik nu afgaan en bezien, of zij naar hun geroep, dat tot Mij gekomen is, het uiterste gedaan hebben, en zo niet, Ik zal het weten.</p> 
 <p><a name="an_18:22">18:22</a> Toen keerden die mannen het aangezicht van daar, en gingen naar Sodom; maar Abraham bleef nog staande voor het aangezicht des HEEREN.</p> 
 <p><a name="an_18:23">18:23</a> En Abraham trad toe, en zeide: Zult Gij ook den rechtvaardige met den goddeloze ombrengen?</p> 
 <p><a name="an_18:24">18:24</a> Misschien zijn er vijftig rechtvaardigen in de stad; zult Gij hen ook ombrengen, en de plaats niet sparen, om de vijftig rechtvaardigen, die binnen haar zijn?</p> 
 <p><a name="an_18:25">18:25</a> Het zij verre van U, zulk een ding te doen, te doden den rechtvaardige met den goddeloze! dat de rechtvaardige zij gelijk de goddeloze, verre zij het van U! zou de Rechter der ganse aarde geen recht doen?</p> 
 <p><a name="an_18:26">18:26</a> Toen zeide de HEERE: Zo Ik te Sodom binnen de stad vijftig rechtvaardigen zal vinden, zo zal Ik de ganse plaats sparen om hunnentwil.</p> 
 <p><a name="an_18:27">18:27</a> En Abraham antwoordde en zeide: Zie toch; ik heb mij onderwonden te spreken tot den Heere, hoewel ik stof en as ben!</p> 
 <p><a name="an_18:28">18:28</a> Misschien zullen aan de vijftig rechtvaardigen vijf ontbreken; zult Gij dan om vijf de ganse stad verderven? En Hij zeide: Ik zal haar niet verderven, zo Ik er vijf en veertig zal vinden.</p> 
 <p><a name="an_18:29">18:29</a> En hij voer voort nog tot Hem te spreken, en zeide: Misschien zullen aldaar veertig gevonden worden! En Hij zeide: Ik zal het niet doen om der veertigen wil.</p> 
 <p><a name="an_18:30">18:30</a> Voorts zeide hij: Dat toch de Heere niet ontsteke, dat ik spreke; misschien zullen aldaar dertig gevonden worden! En Hij zeide: Ik zal het niet doen, zo Ik aldaar dertig zal vinden.</p> 
 <p><a name="an_18:31">18:31</a> En hij zeide: Zie toch, ik heb mij onderwonden te spreken tot de Heere; misschien zullen er twintig gevonden worden! En Hij zeide: Ik zal haar niet verderven om der twintigen wil.</p> 
 <p><a name="an_18:32">18:32</a> Nog zeide hij: Dat toch de Heere niet ontsteke, dat ik alleenlijk ditmaal spreke: misschien zullen er tien gevonden worden. En Hij zeide: Ik zal haar niet verderven om der tienen wil.</p> 
 <p><a name="an_18:33">18:33</a> Toen ging de HEERE weg, als Hij geeindigd had tot Abraham te spreken; en Abraham keerde weder naar zijn plaats.</p> 
 <p><a name="an_19:1">19:1</a> En die twee engelen kwamen te Sodom in den avond; en Lot zat in de poort te Sodom; en als Lot hen zag, stond hij op hun tegemoet, en boog zich met het aangezicht ter aarde.</p> 
 <p><a name="an_19:2">19:2</a> En hij zeide: Ziet nu, mijne heren! keert toch in ten huize van uw knecht, en vernacht, en wast uw voeten; en gij zult vroeg opstaan, en gaan uws weegs. En zij zeiden: Neen, maar wij zullen op de straat vernachten.</p> 
 <p><a name="an_19:3">19:3</a> En hij hield bij hen zeer aan, zodat zij tot hem inkeerden, en kwamen in zijn huis; en hij maakte hun een maaltijd, en bakte ongezuurde koeken, en zij aten.</p> 
 <p><a name="an_19:4">19:4</a> Eer zij zich te slapen legden, zo hebben de mannen dier stad, de mannen van Sodom, van den jongste tot den oudste toe, dat huis omsingeld, het ganse volk, van het uiterste einde af.</p> 
 <p><a name="an_19:5">19:5</a> En zij riepen Lot toe, en zeiden tot hem: Waar zijn die mannen, die deze nacht tot u gekomen zijn? breng hen uit tot ons, opdat wij ze bekennen.</p> 
 <p><a name="an_19:6">19:6</a> Toen ging Lot uit tot hen aan de deur, en hij sloot de deur achter zich toe;</p> 
 <p><a name="an_19:7">19:7</a> En hij zeide: Mijn broeders! doet toch geen kwaad!</p> 
 <p><a name="an_19:8">19:8</a> Ziet toch, ik heb twee dochters, die geen man bekend hebben; ik zal haar nu tot u uitbrengen, en doet haar, zoals het goed is in uw ogen; alleenlijk doet dezen mannen niets; want daarom zijn zij onder de schaduw mijns daks ingegaan.</p> 
 <p><a name="an_19:9">19:9</a> Toen zeiden zij: Kom verder aan! Voorts zeiden zij: Deze ene is gekomen, om als vreemdeling hier te wonen, en zoude hij alleszins rechter zijn? Nu zullen wij u meer kwaads doen, dan hun. En zij drongen zeer op den man, op Lot, en zij traden toe om de deur open te breken.</p> 
 <p><a name="an_19:10">19:10</a> Doch die mannen staken hun hand uit, en deden Lot tot zich inkomen in het huis, en sloten de deur toe.</p> 
 <p><a name="an_19:11">19:11</a> En zij sloegen de mannen, die aan de deur van het huis waren, met verblindheden, van den kleinste tot aan den grootste, zodat zij moede werden, om de deur te vinden.</p> 
 <p><a name="an_19:12">19:12</a> Toen zeiden die mannen tot Lot: Wien hebt gij hier nog meer? een schoonzoon, of uw zonen, of uw dochteren, en allen, die gij hebt in deze stad, breng uit deze plaats;</p> 
 <p><a name="an_19:13">19:13</a> Want wij gaan deze plaats verderven, omdat haar geroep groot geworden is voor het aangezicht des HEEREN, en de HEERE ons uitgezonden heeft, om haar te verderven.</p> 
 <p><a name="an_19:14">19:14</a> Toen ging Lot uit, en sprak tot zijn schoonzonen, die zijn dochteren nemen zouden, en zeide: Maakt u op, gaat uit deze plaats; want de HEERE gaat deze stad verderven. Maar hij was in de ogen zijner schoonzonen als jokkende.</p> 
 <p><a name="an_19:15">19:15</a> En als de dageraad opging, drongen de engelen Lot aan, zeggende: Maak u op, neem uw huisvrouw, en uw twee dochteren, die voorhanden zijn, opdat gij in de ongerechtigheid dezer stad niet omkomt.</p> 
 <p><a name="an_19:16">19:16</a> Maar hij vertoefde; zo grepen dan die mannen zijn hand, en de hand zijner vrouw, en de hand zijner twee dochteren, om de verschoning des HEEREN over hem; en zij brachten hem uit, en stelden hem buiten de stad.</p> 
 <p><a name="an_19:17">19:17</a> En het geschiedde als zij hen uitgebracht hadden naar buiten, zo zeide Hij: behoud u om uws levens wil; zie niet achter u om, en sta niet op deze ganse vlakte; behoud u naar het gebergte heen, opdat gij niet omkomt.</p> 
 <p><a name="an_19:18">19:18</a> En Lot zeide tot hen: Neen toch, Heere!</p> 
 <p><a name="an_19:19">19:19</a> Zie toch, Uw knecht heeft genade gevonden in Uw ogen, en Gij hebt Uw weldadigheid groot gemaakt, die Gij aan mij gedaan hebt, om mijn ziel te behouden bij het leven; maar ik zal niet kunnen behouden worden naar het gebergte heen, opdat mij niet misschien dat kwaad aankleve, en ik sterve!</p> 
 <p><a name="an_19:20">19:20</a> Ziet toch, deze stad is nabij, om derwaarts te vluchten, en zij is klein; laat mij toch derwaarts behouden worden (is zij niet klein?) opdat mijn ziel leve.</p> 
 <p><a name="an_19:21">19:21</a> En Hij zeide tot hem: Zie, Ik heb uw aangezicht opgenomen ook in deze zaak, dat Ik deze stad niet omkere waarvan gij gesproken hebt.</p> 
 <p><a name="an_19:22">19:22</a> Haast, behoud u derwaarts; want Ik zal niets kunnen doen, totdat gij daarhenen ingekomen zijt. Daarom noemde men den naam dezer stad Zoar.</p> 
 <p><a name="an_19:23">19:23</a> De zon ging op boven de aarde, als Lot te Zoar inkwam.</p> 
 <p><a name="an_19:24">19:24</a> Toen deed de HEERE zwavel en vuur over Sodom en Gomorra regenen, van den HEERE uit den hemel.</p> 
 <p><a name="an_19:25">19:25</a> En Hij keerde deze steden om, en die ganse vlakte, en alle inwoners dezer steden, ook het gewas des lands.</p> 
 <p><a name="an_19:26">19:26</a> En zijn huisvrouw zag om van achter hem; en zij werd een zoutpilaar.</p> 
 <p><a name="an_19:27">19:27</a> En Abraham maakte zich deszelven morgens vroeg op, naar de plaats, waar hij voor het aangezicht des HEEREN gestaan had.</p> 
 <p><a name="an_19:28">19:28</a> En hij zag naar Sodom en Gomorra toe, en naar het ganse land van die vlakte; en hij zag, en ziet, er ging een rook van het land op, gelijk de rook eens ovens.</p> 
 <p><a name="an_19:29">19:29</a> En het geschiedde, toen God de steden dezer vlakte verdierf, dat God aan Abraham gedacht, en Hij leidde Lot uit het midden dezer omkering, in het omkeren dier steden, in welke Lot gewoond had.</p> 
 <p><a name="an_19:30">19:30</a> En Lot toog op uit Zoar, en woonde op den berg, en zijn twee dochters met hem; want hij vreesde binnen Zoar te wonen. En hij woonde in een spelonk, hij en zijn twee dochters.</p> 
 <p><a name="an_19:31">19:31</a> Toen zeide de eerstgeborene tot de jongste: Onze vader is oud, en er is geen man in dit land, om tot ons in te gaan, naar de wijze der ganse aarde.</p> 
 <p><a name="an_19:32">19:32</a> Kom, laat ons onze vader wijn te drinken geven, en bij hem liggen, opdat wij van onze vader zaad in het leven behouden.</p> 
 <p><a name="an_19:33">19:33</a> En zij gaven dien nacht haar vader wijn te drinken; en de eerstgeborene kwam, en lag bij haar vader, en hij werd het niet gewaar in haar nederliggen, noch in haar opstaan.</p> 
 <p><a name="an_19:34">19:34</a> En het geschiedde des anderen daags, dat de eerstgeborene zeide tot de jongste: Zie, ik heb gisteren nacht bij mijn vader gelegen; laat ons ook dezen nacht hem wijn te drinken geven; ga dan in, lig bij hem, opdat wij van onzen vader zaad in het leven behouden.</p> 
 <p><a name="an_19:35">19:35</a> En zij gaven haar vader ook dien nacht wijn te drinken, en de jongste stond op, en lag bij hem. En hij werd het niet gewaar in haar nederliggen, noch in haar opstaan.</p> 
 <p><a name="an_19:36">19:36</a> En de twee dochters van Lot werden bevrucht van haar vader.</p> 
 <p><a name="an_19:37">19:37</a> En de eerstgeborene baarde een zoon, en noemde zijn naam Moab; deze is de vader der Moabieten, tot op dezen dag.</p> 
 <p><a name="an_19:38">19:38</a> En de jongste baarde ook een zoon, en noemde zijn naam Ben-Ammi; deze is de vader der kinderen Ammons, tot op dezen dag.</p> 
 <p><a name="an_20:1">20:1</a> En Abraham reisde van daar naar het land van het zuiden, en woonde tussen Kades en tussen Sur; en hij verkeerde als vreemdeling te Gerar.</p> 
 <p><a name="an_20:2">20:2</a> Als nu Abraham van Sara, zijn huisvrouw, gezegd had: Zij is mijn zuster, zo zond Abimelech, de koning van Gerar, en nam Sara weg.</p> 
 <p><a name="an_20:3">20:3</a> Maar God kwam tot Abimelech in een droom des nachts, en Hij zeide tot hem: Zie, gij zijt dood om der vrouwe wil, die gij weggenomen hebt; want zij is met een man getrouwd.</p> 
 <p><a name="an_20:4">20:4</a> Doch Abimelech was tot haar niet genaderd; daarom zeide hij: Heere! zult Gij dan ook een rechtvaardig volk doden?</p> 
 <p><a name="an_20:5">20:5</a> Heeft hij zelf mij niet gezegd: Zij is mijn zuster? en zij, ook zij heeft gezegd: Hij is mijn broeder. In oprechtheid mijns harten en in reinheid mijner handen, heb ik dit gedaan.</p> 
 <p><a name="an_20:6">20:6</a> En God zeide tot hem in den droom: Ik heb ook geweten, dat gij dit in oprechtheid uws harten gedaan hebt, en Ik heb u ook belet van tegen Mij te zondigen; daarom heb Ik u niet toegelaten, haar aan te roeren.</p> 
 <p><a name="an_20:7">20:7</a> Zo geef dan nu dezes mans huisvrouw weder; want hij is een profeet, en hij zal voor u bidden, opdat gij leeft; maar zo gij haar niet wedergeeft, weet, dat gij voorzeker sterven zult, gij, en al wat uwes is!</p> 
 <p><a name="an_20:8">20:8</a> Toen stond Abimelech des morgens vroeg op, en riep al zijn knechten, en sprak al deze woorden voor hun oren. En die mannen vreesden zeer.</p> 
 <p><a name="an_20:9">20:9</a> En Abimelech riep Abraham, en zeide tot hem: Wat hebt gij ons gedaan? en wat heb ik tegen u gezondigd, dat gij over mij en over mijn koninkrijk een grote zonde gebracht hebt? gij hebt daden met mij gedaan, die niet zouden gedaan worden.</p> 
 <p><a name="an_20:10">20:10</a> Voorts zeide Abimelech tot Abraham: Wat hebt gij gezien, dat gij deze zaak gedaan hebt?</p> 
 <p><a name="an_20:11">20:11</a> En Abraham zeide: Want ik dacht: alleen is de vreze Gods in deze plaats niet, zodat zij mij om mijner huisvrouw wil zullen doden.</p> 
 <p><a name="an_20:12">20:12</a> En ook is zij waarlijk mijn zuster; zij is mijns vaders dochter, maar niet mijner moeder dochter; en zij is mij ter vrouwe geworden.</p> 
 <p><a name="an_20:13">20:13</a> En het is geschied, als God mij uit mijns vaders huis deed dwalen, zo sprak ik tot haar: Dit zij uw weldadigheid, die gij bij mij doen zult; aan alle plaatsen waar wij komen zullen, zeg van mij: Hij is mijn broeder!</p> 
 <p><a name="an_20:14">20:14</a> Toen nam Abimelech schapen en runderen, ook dienstknechten en dienstmaagden, en gaf dezelve aan Abraham; en hij gaf hem Sara zijn huisvrouw weder.</p> 
 <p><a name="an_20:15">20:15</a> En Abimelech zeide: Zie, mijn land is voor uw aangezicht; woon, waar het goed is in uw ogen.</p> 
 <p><a name="an_20:16">20:16</a> En tot Sara zeide hij: Zie, ik heb uw broeder duizend zilverlingen gegeven; zie, hij zij u een deksel der ogen, allen, die met u zijn, ja, bij allen, en wees geleerd.</p> 
 <p><a name="an_20:17">20:17</a> En Abraham bad tot God; en God genas Abimelech, en zijn huisvrouw, en zijn dienstmaagden, zodat zij baarden.</p> 
 <p><a name="an_20:18">20:18</a> Want de HEERE had al de baarmoeders van het huis van Abimelech ganselijk toegesloten, ter oorzake van Sara, Abrahams huisvrouw.</p> 
 <p><a name="an_21:1">21:1</a> En de HEERE bezocht Sara, gelijk als Hij gezegd had; en de HEERE deed aan Sara gelijk als Hij gesproken had.</p> 
 <p><a name="an_21:2">21:2</a> En Sara werd bevrucht, en baarde Abraham een zoon in zijn ouderdom, ter gezetter tijd, dien hem God gezegd had.</p> 
 <p><a name="an_21:3">21:3</a> En Abraham noemde den naam zijns zoons, dien hem geboren was, dien hem Sara gebaard had, Izak.</p> 
 <p><a name="an_21:4">21:4</a> En Abraham besneed zijn zoon Izak, zijnde acht dagen oud, gelijk als hem God geboden had.</p> 
 <p><a name="an_21:5">21:5</a> En Abraham was honderd jaren oud, als hem Izak zijn zoon geboren werd.</p> 
 <p><a name="an_21:6">21:6</a> En Sara zeide: God heeft mij een lachen gemaakt; al die het hoort, zal met mij lachen.</p> 
 <p><a name="an_21:7">21:7</a> Voorts zeide zij: Wie zou Abraham gezegd hebben: Sara heeft zonen gezoogd? want ik heb een zoon gebaard in zijn ouderdom.</p> 
 <p><a name="an_21:8">21:8</a> En het kind werd groot, en werd gespeend; toen maakte Abraham een groten maaltijd op den dag, als Izak gespeend werd.</p> 
 <p><a name="an_21:9">21:9</a> En Sara zag den zoon van Hagar, de Egyptische, dien zij Abraham gebaard had, spottende.</p> 
 <p><a name="an_21:10">21:10</a> En zij zeide tot Abraham: Drijf deze dienstmaagd en haar zoon uit; want de zoon dezer dienstmaagd zal met mijn zoon, met Izak, niet erven.</p> 
 <p><a name="an_21:11">21:11</a> En dit woord was zeer kwaad in Abrahams ogen, ter oorzake van zijn zoon.</p> 
 <p><a name="an_21:12">21:12</a> Maar God zeide tot Abraham: Laat het niet kwaad zijn in uw ogen, over den jongen, en over uw dienstmaagd; al wat Sara tot u zal zeggen, hoor naar haar stem; want in Izak zal uw zaad genoemd worden.</p> 
 <p><a name="an_21:13">21:13</a> Doch Ik zal ook den zoon dezer dienstmaagd tot een volk stellen, omdat hij uw zaad is.</p> 
 <p><a name="an_21:14">21:14</a> Toen stond Abraham des morgens vroeg op, en nam brood, en een fles water, en gaf ze aan Hagar, die leggende op haar schouder; ook gaf hij haar het kind, en zond haar weg. En zij ging voort, en dwaalde in de woestijn Ber-seba.</p> 
 <p><a name="an_21:15">21:15</a> Als nu het water van de fles uit was, zo wierp zij het kind onder een van de struiken.</p> 
 <p><a name="an_21:16">21:16</a> En zij ging en zette zich tegenover, afgaande zo verre, als die met de boog schieten; want zij zeide: Dat ik het kind niet zie sterven; en zij zat tegenover, en hief haar stem op, en weende.</p> 
 <p><a name="an_21:17">21:17</a> En God hoorde de stem van den jongen; en de Engel Gods riep Hagar toe uit den hemel, en zeide tot haar: Wat is u, Hagar? Vrees niet; want God heeft naar des jongens stem gehoord, ter plaatse, waar hij is.</p> 
 <p><a name="an_21:18">21:18</a> Sta op, hef den jongen op, en houd hem vast met uwe hand; want Ik zal hem tot een groot volk stellen.</p> 
 <p><a name="an_21:19">21:19</a> En God opende haar ogen, dat zij een waterput zag; en zij ging, en vulde de fles met water, en gaf den jongen te drinken.</p> 
 <p><a name="an_21:20">21:20</a> En God was met den jongen; en hij werd groot, en hij woonde in de woestijn, en werd een boogschutter.</p> 
 <p><a name="an_21:21">21:21</a> En hij woonde in de woestijn Paran; en zijn moeder nam hem een vrouw uit Egypteland.</p> 
 <p><a name="an_21:22">21:22</a> Voorts geschiedde het ter zelfder tijd, dat Abimelech, mitsgaders Pichol, zijn krijgsoverste, tot Abraham sprak, zeggende: God is met u in alles, wat gij doet.</p> 
 <p><a name="an_21:23">21:23</a> Zo zweer mij nu hier bij God: Zo gij mij, of mijn zoon, of mijn neef liegen zult! naar de weldadigheid, die ik bij u gedaan heb, zult gij doen bij mij, en bij het land, waarin gij als vreemdeling verkeert.</p> 
 <p><a name="an_21:24">21:24</a> En Abraham zeide: Ik zal zweren.</p> 
 <p><a name="an_21:25">21:25</a> En Abraham berispte Abimelech ter oorzake van een waterput, die Abimelechs knechten met geweld genomen hadden.</p> 
 <p><a name="an_21:26">21:26</a> Toen zeide Abimelech: Ik heb niet geweten, wie dit stuk gedaan heeft; en ook hebt gij het mij niet aangezegd, en ik heb er ook niet van gehoord, dan heden.</p> 
 <p><a name="an_21:27">21:27</a> En Abraham nam schapen en runderen, en gaf die aan Abimelech; en die beiden maakten een verbond.</p> 
 <p><a name="an_21:28">21:28</a> Doch Abraham stelde zeven ooilammeren der kudde bijzonder.</p> 
 <p><a name="an_21:29">21:29</a> Zo zeide Abimelech tot Abraham: Wat zullen hier deze zeven ooilammeren, die gij bijzonder gesteld hebt?</p> 
 <p><a name="an_21:30">21:30</a> En hij zeide: Dat gij de zeven ooilammeren van mijn hand nemen zult, opdat het mij tot een getuigenis zij, dat ik dezen put gegraven heb.</p> 
 <p><a name="an_21:31">21:31</a> Daarom noemde men die plaats Ber-seba, omdat die beiden daar gezworen hadden.</p> 
 <p><a name="an_21:32">21:32</a> Alzo maakten zij een verbond te Ber-seba. Daarna stond Abimelech op, en Pichol, zijn krijgsoverste, en zij keerden wederom naar het land der Filistijnen.</p> 
 <p><a name="an_21:33">21:33</a> En hij plantte een bos in Ber-seba, en riep aldaar den Naam des HEEREN, des eeuwigen Gods, aan.</p> 
 <p><a name="an_21:34">21:34</a> En Abraham woonde als vreemdeling vele dagen in het land der Filistijnen.</p> 
 <p><a name="an_22:1">22:1</a> En het geschiedde na deze dingen, dat God Abraham verzocht; en Hij zeide tot hem: Abraham! En hij zeide: Zie, hier ben ik!</p> 
 <p><a name="an_22:2">22:2</a> En Hij zeide: Neem nu uw zoon, uw enige, dien gij liefhebt, Izak, en ga heen naar het land Moria, en offer hem aldaar tot een brandoffer, op een van de bergen, dien Ik u zeggen zal.</p> 
 <p><a name="an_22:3">22:3</a> Toen stond Abraham des morgens vroeg op, en zadelde zijn ezel, en nam twee van zijn jongeren met zich, en Izak zijn zoon; en hij kloofde hout tot het brandoffer, en maakte zich op, en ging naar de plaats, die God hem gezegd had.</p> 
 <p><a name="an_22:4">22:4</a> Aan den derden dag, toen hief Abraham zijn ogen op, en zag die plaats van verre.</p> 
 <p><a name="an_22:5">22:5</a> En Abraham zeide tot zijn jongeren: Blijft gij hier met den ezel, en ik en de jongen zullen heengaan tot daar; als wij aangebeden zullen hebben, dan zullen wij tot u wederkeren.</p> 
 <p><a name="an_22:6">22:6</a> En Abraham nam het hout des brandoffers, en legde het op Izak, zijn zoon; en hij nam het vuur en het mes in zijn hand, en zij beiden gingen samen.</p> 
 <p><a name="an_22:7">22:7</a> Toen sprak Izak tot Abraham, zijn vader, en zeide: Mijn vader! En hij zeide: Zie, hier ben ik, mijn zoon! En hij zeide: Zie het vuur en het hout; maar waar is het lam tot het brandoffer?</p> 
 <p><a name="an_22:8">22:8</a> En Abraham zeide: God zal Zichzelven een lam ten brandoffer voorzien, mijn zoon! Zo gingen zij beiden samen.</p> 
 <p><a name="an_22:9">22:9</a> En zij kwamen ter plaatse, die hem God gezegd had; en Abraham bouwde aldaar een altaar, en hij schikte het hout, en bond zijn zoon Izak, en legde hem op het altaar boven op het hout.</p> 
 <p><a name="an_22:10">22:10</a> En Abraham strekte zijn hand uit, en nam het mes om zijn zoon te slachten.</p> 
 <p><a name="an_22:11">22:11</a> Maar de Engel des HEEREN riep tot hem van den hemel en zeide: Abraham, Abraham! En hij zeide: Zie, hier ben ik!</p> 
 <p><a name="an_22:12">22:12</a> Toen zeide Hij: Strek uw hand niet uit aan den jongen, en doe hem niets! want nu weet Ik, dat gij God vrezende zijt, en uw zoon, uw enige, van Mij niet hebt onthouden.</p> 
 <p><a name="an_22:13">22:13</a> Toen hief Abraham zijn ogen op, en zag om, en ziet, achter was een ram in de verwarde struiken vast met zijn hoornen; en Abraham ging, en nam dien ram, en offerde hem ten brandoffer in zijns zoons plaats.</p> 
 <p><a name="an_22:14">22:14</a> En Abraham noemde den naam van die plaats: De HEERE zal het voorzien! Waarom heden ten dage gezegd wordt: Op den berg des HEEREN zal het voorzien worden!</p> 
 <p><a name="an_22:15">22:15</a> Toen riep de Engel des HEEREN tot Abraham ten tweeden male van den hemel;</p> 
 <p><a name="an_22:16">22:16</a> En zeide: Ik zweer bij Mijzelven, spreekt de HEERE; daarom dat gij deze zaak gedaan hebt, en uw zoon, uw enige, niet onthouden hebt;</p> 
 <p><a name="an_22:17">22:17</a> Voorzeker zal Ik u grotelijks zegenen, en uw zaad zeer vermenigvuldigen, als de sterren des hemels, en als het zand, dat aan den oever der zee is; en uw zaad zal de poorten zijner vijanden erfelijk bezitten.</p> 
 <p><a name="an_22:18">22:18</a> En in uw zaad zullen gezegend worden alle volken der aarde, naardien gij Mijn stem gehoorzaam geweest zijt.</p> 
 <p><a name="an_22:19">22:19</a> Toen keerde Abraham weder tot zijn jongeren, en zij maakten zich op, en zij gingen samen naar Ber-seba; en Abraham woonde te Ber-seba.</p> 
 <p><a name="an_22:20">22:20</a> En het geschiedde na deze dingen, dat men Abraham boodschapte, zeggende: Zie, Milka heeft ook Nahor, uw broeder, zonen gebaard:</p> 
 <p><a name="an_22:21">22:21</a> Uz, zijn eerstgeborene, en Buz, zijn broeder, en Kemuel, de vader van Aram,</p> 
 <p><a name="an_22:22">22:22</a> En Chesed, en Hazo, en Pildas, en Jidlaf, en Bethuel;</p> 
 <p><a name="an_22:23">22:23</a> (En Bethuel gewon Rebekka) deze acht baarde Milka aan Nahor, den broeder van Abraham.</p> 
 <p><a name="an_22:24">22:24</a> En zijn bijwijf, welker naam was Reuma, diezelve baarde ook Tebah, en Gaham, en Tahas, en Maacha.</p> 
 <p><a name="an_23:1">23:1</a> En het leven van Sara was honderd zeven en twintig jaren; dit waren de jaren des levens van Sara.</p> 
 <p><a name="an_23:2">23:2</a> En Sara stierf te Kiriath-Arba, dat is Hebron, in het land Kanaan; en Abraham kwam om Sara te beklagen, en haar te bewenen.</p> 
 <p><a name="an_23:3">23:3</a> Daarna stond Abraham op van het aangezicht van zijner dode, en hij sprak tot de zonen Heths, zeggende:</p> 
 <p><a name="an_23:4">23:4</a> Ik ben een vreemdeling en inwoner bij u; geef mij een erfbegrafenis bij u, opdat ik mijn dode van voor mijn aangezicht begrave.</p> 
 <p><a name="an_23:5">23:5</a> En de zonen Heths antwoordden Abraham, zeggende tot hem:</p> 
 <p><a name="an_23:6">23:6</a> Hoor ons, mijn heer! gij zijt een vorst Gods in het midden van ons; begraaf uw dode in de keure onzer graven; niemand van ons zal zijn graf voor u weren, dat gij uw dode niet zoudt begraven.</p> 
 <p><a name="an_23:7">23:7</a> Toen stond Abraham op, en boog zich neder voor het volk des lands, voor de zonen Heths;</p> 
 <p><a name="an_23:8">23:8</a> En hij sprak met hen, zeggende: Is het met uw wil, dat ik mijn dode begrave van voor mijn aangezicht; zo hoort mij, en spreekt voor mij bij Efron, den zoon van Zohar,</p> 
 <p><a name="an_23:9">23:9</a> Dat hij mij geve de spelonk van Machpela, die hij heeft, die in het einde van zijn akker is, dat hij dezelve mij om het volle geld geve, tot een erfbegrafenis in het midden van u.</p> 
 <p><a name="an_23:10">23:10</a> Efron nu zat in het midden van de zonen Heths; en Efron de Hethiet antwoordde Abraham, voor de oren van de zonen Heths, van al degenen, die ter poorte zijner stad ingingen, zeggende:</p> 
 <p><a name="an_23:11">23:11</a> Neen, mijn heer! hoor mij; den akker geef ik u; ook de spelonk, die daarin is, die geef ik u; voor de ogen van de zonen mijns volks geef ik u die; begraaf uw dode.</p> 
 <p><a name="an_23:12">23:12</a> Toen boog zich Abraham neder voor het aangezicht van het volk des lands;</p> 
 <p><a name="an_23:13">23:13</a> En hij sprak tot Efron, voor de oren van het volk des lands, zeggende: Trouwens, zijt gij het? lieve, hoor mij; ik zal het geld des akkers geven; neem het van mij, zo zal ik mijn dode aldaar begraven.</p> 
 <p><a name="an_23:14">23:14</a> En Efron antwoordde Abraham, zeggende tot hem:</p> 
 <p><a name="an_23:15">23:15</a> Mijn heer! hoor mij; een land van vierhonderd sikkelen zilvers, wat is dat tussen mij en tussen u? begraaf slechts uw dode.</p> 
 <p><a name="an_23:16">23:16</a> En Abraham luisterde naar Efron; en Abraham woog Efron het geld, waarvan hij gesproken had voor de oren van de zonen Heths, vierhonderd sikkelen zilvers, onder den koopman gangbaar.</p> 
 <p><a name="an_23:17">23:17</a> Alzo werd de akker van Efron, die in Machpela was, dat tegenover Mamre lag, de akker en de spelonk, die daarin was, en al het geboomte, dat op den akker stond, dat rondom in zijn ganse landpale was gevestigd,</p> 
 <p><a name="an_23:18">23:18</a> Aan Abraham tot een bezitting, voor de ogen van de zonen Heths, bij allen, die tot zijn stadspoort ingingen.</p> 
 <p><a name="an_23:19">23:19</a> En daarna begroef Abraham zijn huisvrouw Sara in de spelonk des akkers van Machpela, tegenover Mamre, hetwelk is Hebron, in het land Kanaan.</p> 
 <p><a name="an_23:20">23:20</a> Alzo werd die akker, en de spelonk die daarin was, aan Abraham gevestigd tot een erfbegrafenis van de zonen Heths.</p> 
 <p><a name="an_24:1">24:1</a> Abraham nu was oud, en wel bedaagd; en de HEERE had Abraham in alles gezegend.</p> 
 <p><a name="an_24:2">24:2</a> Zo sprak Abraham tot zijn knecht, den oudste van zijn huis, regerende over alles, wat hij had: Leg toch uw hand onder mijn heup,</p> 
 <p><a name="an_24:3">24:3</a> Opdat ik u doe zweren bij den HEERE, den God des hemels, en den God der aarde, dat gij voor mijn zoon geen vrouw nemen zult van de dochteren der Kanaanieten, in het midden van welke ik woon;</p> 
 <p><a name="an_24:4">24:4</a> Maar dat gij naar mijn land, en naar mijn maagschap trekken, en voor mijn zoon Izak een vrouw nemen zult.</p> 
 <p><a name="an_24:5">24:5</a> En die knecht zeide tot hem: Misschien zal die vrouw mij niet willen volgen in dit land; zal ik dan uw zoon moeten wederbrengen in het land, waar gij uitgetogen zijt?</p> 
 <p><a name="an_24:6">24:6</a> En Abraham zeide tot hem: Wacht u, dat gij mijn zoon niet weder daarheen brengt!</p> 
 <p><a name="an_24:7">24:7</a> De HEERE, de God des hemels, Die mij uit mijns vaders huis en uit het land mijner maagschap genomen heeft, en Die tot mij gesproken heeft, en Die mij gezworen heeft, zeggende: Aan uw zaad zal Ik dit land geven! Die Zelf zal Zijn Engel voor uw aangezicht zenden, dat gij voor mijn zoon van daar een vrouw neemt.</p> 
 <p><a name="an_24:8">24:8</a> Maar indien de vrouw u niet volgen wil, zo zult gij rein zijn van dezen mijn eed; alleenlijk breng mijn zoon daar niet weder heen.</p> 
 <p><a name="an_24:9">24:9</a> Toen legde de knecht zijn hand onder de heup van Abraham, zijn heer, en hij zwoer hem over deze zaak.</p> 
 <p><a name="an_24:10">24:10</a> En die knecht nam tien kemelen van zijns heren kemelen, en toog heen; en al het goed zijns heren was in zijn hand; en hij maakte zich op, en toog heen naar Mesopotamie, naar de stad van Nahor.</p> 
 <p><a name="an_24:11">24:11</a> En hij deed de kemelen nederknielen buiten de stad, bij een waterput, des avondtijds, ten tijde, als de putsters uitkwamen.</p> 
 <p><a name="an_24:12">24:12</a> En hij zeide: HEERE! God van mijn heer Abraham! doe haar mij toch heden ontmoeten, en doe weldadigheid bij Abraham, mijn heer.</p> 
 <p><a name="an_24:13">24:13</a> Zie, ik sta bij de waterfontein, en de dochteren der mannen dezer stad zijn uitgaande om water te putten;</p> 
 <p><a name="an_24:14">24:14</a> Zo geschiede, dat die jonge dochter, tot welke ik zal zeggen: Neig toch uw kruik, dat ik drinke; en zij zal zeggen: Drink, en ik zal ook uw kemelen drenken; diezelve zij, die Gij Uw knecht Izak toegewezen hebt, en dat ik daaraan bekenne, dat Gij weldadigheid bij mijn heer gedaan hebt.</p> 
 <p><a name="an_24:15">24:15</a> En het geschiedde, eer hij geeindigd had te spreken, ziet, zo kwam Rebekka uit, welke aan Bethuel geboren was, de zoon van Milka, de huisvrouw van Nahor, de broeder van Abraham; en zij had haar kruik op haar schouder.</p> 
 <p><a name="an_24:16">24:16</a> En die jonge dochter was zeer schoon van aangezicht, een maagd, en geen man had haar bekend; en zij ging af naar de fontein, en vulde haar kruik, en ging op.</p> 
 <p><a name="an_24:17">24:17</a> Toen liep die knecht haar tegemoet, en hij zeide: Laat mij toch een weinig waters uit uw kruik drinken.</p> 
 <p><a name="an_24:18">24:18</a> En zij zeide: Drink, mijn heer! en zij haastte zich en liet haar kruik neder op haar hand, en gaf hem te drinken.</p> 
 <p><a name="an_24:19">24:19</a> Als zij nu voleindigd had van hem drinken te geven, zeide zij: Ik zal ook voor uw kemelen putten, totdat zij voleindigd hebben te drinken.</p> 
 <p><a name="an_24:20">24:20</a> En zij haastte zich, en goot haar kruik uit in de drinkbak, en liep weder naar den put om te putten, en zij putte voor al zijn kemelen.</p> 
 <p><a name="an_24:21">24:21</a> En de man ontzette zich over haar, stilzwijgende, om te merken, of de HEERE zijn weg voorspoedig gemaakt had, of niet.</p> 
 <p><a name="an_24:22">24:22</a> En het geschiedde, als de kemelen voleindigd hadden te drinken, dat die man een gouden voorhoofdsiersel nam, welks gewicht was een halve sikkel, en twee armringen aan haar handen, welker gewicht was tien sikkelen gouds.</p> 
 <p><a name="an_24:23">24:23</a> Want hij had gezegd: Wiens dochter zijt gij? geef het mij toch te kennen; is er ook ten huize uws vaders plaats voor ons, om te vernachten?</p> 
 <p><a name="an_24:24">24:24</a> En zij had tot hem gezegd: Ik ben de dochter van Bethuel, de zoon van Milka, die zij Nahor gebaard heeft.</p> 
 <p><a name="an_24:25">24:25</a> Voorts had zij tot hem gezegd: Ook is er stro en veel voeders bij ons, ook plaats om te vernachten.</p> 
 <p><a name="an_24:26">24:26</a> Toen neigde die man zijn hoofd, en aanbad den HEERE;</p> 
 <p><a name="an_24:27">24:27</a> En hij zeide: Geloofd zij de HEERE, de God van mijn heer Abraham, Die Zijn weldadigheid en waarheid niet nagelaten heeft van mijn heer; aangaande mij, de HEERE heeft mij op dezen weg geleid, ten huize van mijns heren broederen.</p> 
 <p><a name="an_24:28">24:28</a> En die jonge dochter liep, en gaf ten huize harer moeder te kennen, gelijk deze zaken waren.</p> 
 <p><a name="an_24:29">24:29</a> En Rebekka had een broeder, wiens naam was Laban; en Laban liep tot die man naar buiten tot de fontein.</p> 
 <p><a name="an_24:30">24:30</a> En het geschiedde, als hij dat voorhoofdsiersel gezien had, en de armringen aan de handen zijner zuster; en als hij gehoord had de woorden zijner zuster Rebekka, zeggende: Alzo heeft die man tot mij gesproken, zo kwam hij tot dien man, en ziet, hij stond bij de kemelen, bij de fontein.</p> 
 <p><a name="an_24:31">24:31</a> En hij zeide: Kom in, gij, gezegende des HEEREN! waarom zoudt gij buiten staan? want ik heb het huis bereid, en de plaats voor de kemelen.</p> 
 <p><a name="an_24:32">24:32</a> Toen kwam die man naar het huis toe, en men ontgordde de kemelen, en men gaf den kemelen stro en voeder; en water om zijn voeten te wassen, en de voeten der mannen, die bij hem waren.</p> 
 <p><a name="an_24:33">24:33</a> Daarna werd hem te eten voorgezet; maar hij zeide: Ik zal niet eten, totdat ik mijn woorden gesproken heb. En hij zeide: Spreek!</p> 
 <p><a name="an_24:34">24:34</a> Toen zeide hij: Ik ben een knecht van Abraham;</p> 
 <p><a name="an_24:35">24:35</a> En de HEERE heeft mijn heer zeer gezegend, zodat hij groot geworden is; en Hij heeft hem gegeven schapen, en runderen, en zilver, en goud, en knechten, en maagden, en kemelen, en ezelen.</p> 
 <p><a name="an_24:36">24:36</a> En Sara, de huisvrouw van mijn heer, heeft mijn heer een zoon gebaard, nadat zij oud geworden was; en hij heeft hem gegeven alles, wat hij heeft.</p> 
 <p><a name="an_24:37">24:37</a> En mijn heer heeft mij doen zweren, zeggende: Gij zult voor mijn zoon geen vrouw nemen van de dochteren der Kanaanieten, in welker land ik wone;</p> 
 <p><a name="an_24:38">24:38</a> Maar gij zult trekken naar het huis mijns vaders, en naar mijn geslacht, en zult voor mijn zoon een vrouw nemen!</p> 
 <p><a name="an_24:39">24:39</a> Toen zeide ik tot mijn heer: Misschien zal mij de vrouw niet volgen.</p> 
 <p><a name="an_24:40">24:40</a> En hij zeide tot mij: De HEERE, voor Wiens aangezicht ik gewandeld heb, zal Zijn Engel met u zenden, en Hij zal uw weg voorspoedig maken, dat gij voor mijn zoon een vrouw neemt, uit mijn geslacht en uit mijns vaders huis.</p> 
 <p><a name="an_24:41">24:41</a> Dan zult gij van mijn eed rein zijn, wanneer gij tot mijn geslacht zult gegaan zijn; en indien zij haar u niet geven, zo zult gij rein zijn van mijn eed.</p> 
 <p><a name="an_24:42">24:42</a> En ik kwam heden aan de fontein; en ik zeide: O, HEERE! God van mijn heer Abraham! zo Gij nu mijn weg voorspoedig maken zult, op welke ik ga;</p> 
 <p><a name="an_24:43">24:43</a> Zie, ik sta bij de waterfontein; zo geschiede, dat de maagd, die uitkomen zal om te putten, en tot welke ik zeggen zal: Geef mij toch een weinig waters te drinken uit uw kruik;</p> 
 <p><a name="an_24:44">24:44</a> En zij tot mij zal zeggen: Drink gij ook, en ik zal ook uw kemelen putten; dat deze die vrouw zij, die de HEERE aan den zoon van mijn heer heeft toegewezen.</p> 
 <p><a name="an_24:45">24:45</a> Eer ik geeindigd had te spreken in mijn hart, ziet, zo kwam Rebekka uit, en had haar kruik op haar schouder, en zij kwam af tot de fontein en putte; en ik zeide tot haar: Geef mij toch te drinken!</p> 
 <p><a name="an_24:46">24:46</a> Zo haastte zij zich en liet haar kruik van zich neder, en zeide: Drink gij, en ik zal ook uw kemelen drenken; en ik dronk, en zij drenkte ook de kemelen.</p> 
 <p><a name="an_24:47">24:47</a> Toen vraagde ik haar, en zeide: Wiens dochter zijt gij? En zij zeide: De dochter van Bethuel, den zoon van Nahor, welken Milka hem gebaard heeft. Zo legde ik het voorhoofdsiersel op haar aangezicht, en de armringen aan haar handen;</p> 
 <p><a name="an_24:48">24:48</a> En ik neigde mijn hoofd, en aanbad de HEERE; en ik loofde den HEERE, den God van mijn heer Abraham, Die mij op den rechten weg geleid had, om de dochter des broeders van mijn heer voor zijn zoon te nemen.</p> 
 <p><a name="an_24:49">24:49</a> Nu dan, zo gijlieden weldadigheid en trouw aan mijn heer doen zult, geeft het mij te kennen; en zo niet, geeft het mij ook te kennen, opdat ik mij ter rechterhand of ter linkerhand wende.</p> 
 <p><a name="an_24:50">24:50</a> Toen antwoordde Laban en Bethuel, en zeiden: Van den HEERE is deze zaak voortgekomen; wij kunnen kwaad noch goed tot u spreken.</p> 
 <p><a name="an_24:51">24:51</a> Zie, Rebekka is voor uw aangezicht; neem haar en trek henen; zij zij de vrouw van den zoon uws heren, gelijk de HEERE gesproken heeft!</p> 
 <p><a name="an_24:52">24:52</a> En het geschiedde, als Abrahams knecht hun woorden hoorde, zo boog hij zich ter aarde voor den HEERE.</p> 
 <p><a name="an_24:53">24:53</a> En de knecht langde voort zilveren kleinoden, en gouden kleinoden, en klederen, en hij gaf die aan Rebekka; hij gaf ook aan haar broeder en haar moeder kostelijkheden.</p> 
 <p><a name="an_24:54">24:54</a> Toen aten en dronken zij, hij en de mannen, die bij hem waren; en zij vernachtten, en zij stonden des morgens op, en hij zeide: Laat mij trekken tot mijn heer!</p> 
 <p><a name="an_24:55">24:55</a> Toen zeide haar broeder, en haar moeder: Laat de jonge dochter enige dagen, of tien, bij ons blijven; daarna zult gij gaan.</p> 
 <p><a name="an_24:56">24:56</a> Maar hij zeide tot hen: Houdt mij niet op, dewijl de HEERE mijn weg voorspoedig gemaakt heeft! laat mij trekken, dat ik tot mijn heer ga.</p> 
 <p><a name="an_24:57">24:57</a> Toen zeiden zij: Laat ons de jonge dochter roepen, en haar mond vragen.</p> 
 <p><a name="an_24:58">24:58</a> En zij riepen Rebekka, en zeiden tot haar: Zult gij met deze man trekken? En zij antwoordde: Ik zal trekken.</p> 
 <p><a name="an_24:59">24:59</a> Toen lieten zij Rebekka, hun zuster, en haar voedster trekken, mitsgaders Abrahams knecht en zijn mannen.</p> 
 <p><a name="an_24:60">24:60</a> En zij zegenden Rebekka, en zeiden tot haar: O, onze zuster! wordt gij tot duizenden millioenen, en uw zaad bezitte de poort zijner haters!</p> 
 <p><a name="an_24:61">24:61</a> En Rebekka maakte zich op met haar jonge dochteren, en zij reden op kemelen, en volgden den man; en die knecht nam Rebekka, en toog heen.</p> 
 <p><a name="an_24:62">24:62</a> Izak nu kwam, van daar men komt tot den put Lachai-Roi; en hij woonde in het zuiderland.</p> 
 <p><a name="an_24:63">24:63</a> En Izak was uitgegaan om te bidden in het veld, tegen het naken van den avond; en hij hief zijn ogen op en zag toe, en ziet, de kemelen kwamen!</p> 
 <p><a name="an_24:64">24:64</a> Rebekka hief ook haar ogen op, en zij zag Izak; en zij viel van den kemel af.</p> 
 <p><a name="an_24:65">24:65</a> En zij zeide tot den knecht: Wie is die man, die ons in het veld tegemoet wandelt? En de knecht zeide: Dat is mijn heer! Toen nam zij den sluier, en bedekte zich.</p> 
 <p><a name="an_24:66">24:66</a> En de knecht vertelde aan Izak al de zaken, die hij gedaan had.</p> 
 <p><a name="an_24:67">24:67</a> En Izak bracht haar in de tent van zijn moeder Sara; en hij nam Rebekka, en zij werd hem ter vrouw, en hij had haar lief. Alzo werd Izak getroost na zijner moeders dood.</p> 
 <p><a name="an_25:1">25:1</a> En Abraham voer voort, en nam een vrouw, wier naam was Ketura.</p> 
 <p><a name="an_25:2">25:2</a> En zij baarde hem Zimran en Joksan, en Medan en Midian, en Jisbak en Suah.</p> 
 <p><a name="an_25:3">25:3</a> En Joksan gewon Seba en Dedan; en de zonen van Dedan waren de Assurieten, en Letusieten, en Leummieten.</p> 
 <p><a name="an_25:4">25:4</a> En de zonen van Midian waren Efa en Efer, en Henoch en Abida, en Eldaa. Deze allen waren zonen van Ketura.</p> 
 <p><a name="an_25:5">25:5</a> Doch Abraham gaf aan Izak al wat hij had.</p> 
 <p><a name="an_25:6">25:6</a> Maar aan de zonen der bijwijven, die Abraham had, gaf Abraham geschenken; en zond hen weg van zijn zoon Izak, terwijl hij nog leefde, oostwaarts naar het land van het Oosten.</p> 
 <p><a name="an_25:7">25:7</a> Dit nu zijn de dagen der jaren des levens van Abraham, welke hij geleefd heeft, honderd vijf en zeventig jaren.</p> 
 <p><a name="an_25:8">25:8</a> En Abraham gaf den geest en stierf, in goede ouderdom, oud en des levens zat, en hij werd tot zijn volken verzameld.</p> 
 <p><a name="an_25:9">25:9</a> En Izak en Ismael, zijn zonen, begroeven hem, in de spelonk van Machpela, in den akker van Efron, den zoon van Zohar, den Hethiet, welke tegenover Mamre is;</p> 
 <p><a name="an_25:10">25:10</a> In den akker, dien Abraham van de zonen Heths gekocht had, daar is Abraham begraven, en Sara, zijn huisvrouw.</p> 
 <p><a name="an_25:11">25:11</a> En het geschiedde na Abrahams dood, dat God Izak, zijn zoon, zegende; en Izak woonde bij de put Lachai-Roi.</p> 
 <p><a name="an_25:12">25:12</a> Dit nu zijn de geboorten van Ismael, den zoon van Abraham, dien Hagar, de Egyptische, dienstmaagd van Sara, Abraham gebaard heeft.</p> 
 <p><a name="an_25:13">25:13</a> En dit zijn de namen der zonen van Ismael, met hun namen naar hun geboorten. De eerstgeborene van Ismael, Nabajoth; daarna Kedar, en Adbeel, en Mibsam,</p> 
 <p><a name="an_25:14">25:14</a> En Misma, en Duma, en Massa,</p> 
 <p><a name="an_25:15">25:15</a> Hadar en Thema, Jetur, Nafis en Kedma.</p> 
 <p><a name="an_25:16">25:16</a> Deze zijn de zonen van Ismael, en dit zijn hun namen, in hun dorpen en paleizen, twaalf vorsten naar hun volken.</p> 
 <p><a name="an_25:17">25:17</a> En dit zijn de jaren des levens van Ismael, honderd zeven en dertig jaren; en hij gaf den geest, en stierf, en hij werd verzameld tot zijn volken.</p> 
 <p><a name="an_25:18">25:18</a> En zij woonden van Havila tot Sur toe, hetwelk tegenover Egypte is, daar gij gaat naar Assur; hij heeft zich nedergeslagen voor het aangezicht van al zijn broederen.</p> 
 <p><a name="an_25:19">25:19</a> Dit nu zijn de geboorten van Izak, den zoon van Abraham: Abraham gewon Izak.</p> 
 <p><a name="an_25:20">25:20</a> En Izak was veertig jaren oud, als hij Rebekka, de dochter van Betuel, den Syrier, uit Paddan-Aram, de zuster van Laban, den Syrier, zich ter vrouw nam.</p> 
 <p><a name="an_25:21">25:21</a> En Izak bad den HEERE zeer in de tegenwoordigheid van zijn huisvrouw; want zij was onvruchtbaar; en de HEERE liet zich van hem verbidden, zodat Rebekka, zijn huisvrouw, zwanger werd.</p> 
 <p><a name="an_25:22">25:22</a> En de kinderen stieten zich samen in haar lichaam. Toen zeide zij: Is het zo? waarom ben ik dus? en zij ging om den HEERE te vragen.</p> 
 <p><a name="an_25:23">25:23</a> En de HEERE zeide tot haar: Twee volken zijn in uw buik, en twee natien zullen zich uit uw ingewand van een scheiden; en het ene volk zal sterker zijn dan het andere volk; en de meerdere zal den mindere dienen.</p> 
 <p><a name="an_25:24">25:24</a> Als nu haar dagen vervuld waren om te baren, ziet, zo waren tweelingen in haar buik.</p> 
 <p><a name="an_25:25">25:25</a> En de eerste kwam uit, ros; hij was geheel als een haren kleed; daarom noemden zij zijn naam Ezau.</p> 
 <p><a name="an_25:26">25:26</a> En daarna kwam zijn broeder uit, wiens hand Ezau's verzenen hield; daarom noemde men zijn naam Jakob. En Izak was zestig jaren oud, als hij hen gewon.</p> 
 <p><a name="an_25:27">25:27</a> Als nu deze jongeren groot werden, werd Ezau een man, verstandig op de jacht, een veldman; maar Jakob werd een oprecht man, wonende in tenten.</p> 
 <p><a name="an_25:28">25:28</a> En Izak had Ezau lief; want het wildbraad was naar zijn mond; maar Rebekka had Jakob lief.</p> 
 <p><a name="an_25:29">25:29</a> En Jakob had een kooksel gekookt; en Ezau kwam uit het veld, en was moede.</p> 
 <p><a name="an_25:30">25:30</a> En Ezau zeide tot Jakob: Laat mij toch slorpen van dat rode, dat rode daar, want ik ben moede; daarom heeft men zijn naam genoemd Edom.</p> 
 <p><a name="an_25:31">25:31</a> Toen zeide Jakob: Verkoop mij op dezen dag uw eerstgeboorte.</p> 
 <p><a name="an_25:32">25:32</a> En Ezau zeide: Zie, ik ga sterven; en waartoe mij dan de eerstgeboorte?</p> 
 <p><a name="an_25:33">25:33</a> Toen zeide Jakob: Zweer mij op dezen dag! en hij zwoer hem; en hij verkocht aan Jakob zijn eerstgeboorte.</p> 
 <p><a name="an_25:34">25:34</a> En Jakob gaf aan Ezau brood, en het linzenkooksel; en hij at en dronk, en hij stond op en ging heen; alzo verachtte Ezau de eerstgeboorte.</p> 
 <p><a name="an_26:1">26:1</a> En er was honger in dat land, behalve den eerste honger, die in de dagen van Abraham geweest was; daarom toog Izak tot Abimelech, de koning der Filistijnen, naar Gerar.</p> 
 <p><a name="an_26:2">26:2</a> En de HEERE verscheen hem en zeide: Trek niet af naar Egypte; woon in het land, dat Ik u aanzeggen zal;</p> 
 <p><a name="an_26:3">26:3</a> Woon als vreemdeling in dat land, en Ik zal met u zijn, en zal u zegenen; want aan u en uw zaad zal Ik al deze landen geven, en Ik zal den eed bevestigen, dien Ik Abraham uw vader gezworen heb.</p> 
 <p><a name="an_26:4">26:4</a> En Ik zal uw zaad vermenigvuldigen, als de sterren des hemels, en zal aan uw zaad al deze landen geven; en in uw zaad zullen gezegend worden alle volken der aarde,</p> 
 <p><a name="an_26:5">26:5</a> Daarom dat Abraham Mijn stem gehoorzaam geweest is, en heeft onderhouden Mijn bevel, Mijn geboden, Mijn inzettingen en Mijn wetten.</p> 
 <p><a name="an_26:6">26:6</a> Alzo woonde Izak te Gerar.</p> 
 <p><a name="an_26:7">26:7</a> En als de mannen van die plaats hem vraagden van zijn huisvrouw, zeide hij: Zij is mijn zuster; want hij vreesde te zeggen, mijn huisvrouw; opdat mij misschien, zeide hij, de mannen dezer plaats niet doden, om Rebekka; want zij was schoon van aangezicht.</p> 
 <p><a name="an_26:8">26:8</a> En het geschiedde, als hij een langen tijd daar geweest was, dat Abimelech, de koning der Filistijnen, ten venster uitkeek, en hij zag, dat, ziet, Izak was jokkende met Rebekka zijn huisvrouw.</p> 
 <p><a name="an_26:9">26:9</a> Toen riep Abimelech Izak, en zeide: Voorwaar, zie, zij is uw huisvrouw! hoe hebt gij dan gezegd: Zij is mijn zuster? En Izak zeide tot hem: Want ik zeide: Dat ik niet misschien om harentwil sterve.</p> 
 <p><a name="an_26:10">26:10</a> En Abimelech zeide: Wat is dit, dat gij ons gedaan hebt? Lichtelijk had een van dit volk bij uw huisvrouw gelegen, zodat gij een schuld over ons zoudt gebracht hebben.</p> 
 <p><a name="an_26:11">26:11</a> En Abimelech gebood het ganse volk, zeggende: Zo wie deze man of zijn huisvrouw aanroert, zal voorzeker gedood worden!</p> 
 <p><a name="an_26:12">26:12</a> En Izak zaaide in datzelve land, en hij vond in datzelve jaar honderd maten; want de HEERE zegende hem.</p> 
 <p><a name="an_26:13">26:13</a> En die man werd groot, ja, hij werd doorgaans groter, totdat hij zeer groot geworden was.</p> 
 <p><a name="an_26:14">26:14</a> En hij had bezitting van schapen, en bezitting van runderen, en groot gezin; zodat hem de Filistijnen benijdden.</p> 
 <p><a name="an_26:15">26:15</a> En al de putten, die de knechten van zijn vader, in de dagen van zijn vader Abraham, gegraven hadden, die stopten de Filistijnen, en vulden dezelve met aarde.</p> 
 <p><a name="an_26:16">26:16</a> Ook zeide Abimelech tot Izak: Trek van ons; want gij zijt veel machtiger geworden, dan wij.</p> 
 <p><a name="an_26:17">26:17</a> Toen toog Izak van daar, en hij legerde zich in het dal van Gerar, en woonde aldaar.</p> 
 <p><a name="an_26:18">26:18</a> Als nu Izak wedergekeerd was, groef hij die waterputten op, die zij ten tijde van Abraham, zijn vader, gegraven, en die de Filistijnen na Abrahams dood toegestopt hadden; en hij noemde derzelver namen naar de namen, waarmede zijn vader die genoemd had.</p> 
 <p><a name="an_26:19">26:19</a> De knechten van Izak dan groeven in dat dal, en zij vonden aldaar een put van levend water.</p> 
 <p><a name="an_26:20">26:20</a> En de herders van Gerar twistten met Izaks herders, zeggende: Dit water hoort ons toe! Daarom noemde hij de naam van die put Esek, omdat zij met hem gekeven hadden.</p> 
 <p><a name="an_26:21">26:21</a> Toen groeven zij een andere put, en daar twistten zij ook over; daarom noemde hij deszelfs naam Sitna.</p> 
 <p><a name="an_26:22">26:22</a> En hij brak op van daar, en groef een andere put, en zij twistten over dien niet; daarom noemde hij deszelfs naam Rehoboth, en zeide: Want nu heeft ons de HEERE ruimte gemaakt, en wij zijn gewassen in dit land.</p> 
 <p><a name="an_26:23">26:23</a> Daarna toog hij van daar op naar Ber-seba.</p> 
 <p><a name="an_26:24">26:24</a> En de HEERE verscheen hem in denzelven nacht, en zeide: Ik ben de God van Abraham, uw vader; vrees niet; want Ik ben met u; en Ik zal u zegenen, en uw zaad vermenigvuldigen, om Abrahams, Mijns knechts, wil.</p> 
 <p><a name="an_26:25">26:25</a> Toen bouwde hij daar een altaar, en riep den Naam des HEEREN aan. En hij sloeg aldaar zijn tent op; en Izaks knechten groeven daar een put.</p> 
 <p><a name="an_26:26">26:26</a> En Abimelech trok tot hem van Gerar, met Ahuzzat, zijn vriend, en Pichol, zijn krijgsoverste.</p> 
 <p><a name="an_26:27">26:27</a> En Izak zeide tot hen: Waarom zijt gij tot mij gekomen, daar gij mij haat, en hebt mij van u weggezonden?</p> 
 <p><a name="an_26:28">26:28</a> En zij zeiden: Wij hebben merkelijk gezien, dat de HEERE met u is; daarom hebben wij gezegd: Laat toch een eed tussen ons zijn, tussen ons en tussen u, en laat ons een verbond met u maken:</p> 
 <p><a name="an_26:29">26:29</a> Zo gij bij ons kwaad doet, gelijk als wij u niet aangeroerd hebben, en gelijk als wij bij u alleenlijk goed gedaan hebben, en hebben u in vrede laten trekken! Gij zijt nu de gezegende des HEEREN!</p> 
 <p><a name="an_26:30">26:30</a> Toen maakte hij hun een maaltijd, en zij aten en dronken.</p> 
 <p><a name="an_26:31">26:31</a> En zij stonden des morgens vroeg op, en zwoeren de een den ander; daarna liet Izak hen gaan, en zij togen van hem in vrede.</p> 
 <p><a name="an_26:32">26:32</a> En het geschiedde ten zelfde dage, dat Izaks knechten kwamen, en boodschapten hem van de zaak des puts, dien zij gegraven hadden, en zij zeiden hem: Wij hebben water gevonden.</p> 
 <p><a name="an_26:33">26:33</a> En hij noemde denzelven Seba; daarom is de naam dier stad Ber-seba, tot op dezen dag.</p> 
 <p><a name="an_26:34">26:34</a> Als nu Ezau veertig jaren oud was, nam hij tot een vrouw Judith, de dochter van Beeri, den Hethiet, en Basmath, de dochter van Elon, den Hethiet.</p> 
 <p><a name="an_26:35">26:35</a> En deze waren voor Izak en Rebekka een bitterheid des geestes.</p> 
 <p><a name="an_27:1">27:1</a> En het geschiedde, als Izak oud geworden was, en zijn ogen donker geworden waren, en hij niet zien kon; toen riep hij Ezau, zijn grootsten zoon, en zeide tot hem: Mijn zoon! En hij zeide tot hem: Zie, hier ben ik!</p> 
 <p><a name="an_27:2">27:2</a> En hij zeide: Zie nu, ik ben oud geworden, ik weet den dag mijns doods niet.</p> 
 <p><a name="an_27:3">27:3</a> Nu dan, neem toch uw gereedschap, uw pijlkoker en uw boog, en ga uit in het veld, en jaag mij een wildbraad;</p> 
 <p><a name="an_27:4">27:4</a> En maak mij smakelijke spijzen, zo als ik die gaarne heb, en breng ze mij, dat ik ete; opdat mijn ziel u zegene, eer ik sterve.</p> 
 <p><a name="an_27:5">27:5</a> Rebekka nu hoorde toe, als Izak tot zijn zoon Ezau sprak; en Ezau ging in het veld, om een wildbraad te jagen, dat hij het inbracht.</p> 
 <p><a name="an_27:6">27:6</a> Toen sprak Rebekka tot Jakob, haar zoon, zeggende: Zie, ik heb uw vader tot Ezau, uw broeder, horen spreken, zeggende:</p> 
 <p><a name="an_27:7">27:7</a> Breng mij een wildbraad, en maak mij smakelijke spijzen toe, dat ik ete; en ik zal u zegenen voor het aangezicht des HEEREN, voor mijn dood.</p> 
 <p><a name="an_27:8">27:8</a> Nu dan, mijn zoon! hoor mijn stem in hetgeen ik u gebiede.</p> 
 <p><a name="an_27:9">27:9</a> Ga nu heen tot de kudde, en haal mij van daar twee goede geitenbokjes; en ik zal die voor uw vader maken tot smakelijke spijzen, gelijk als hij gaarne heeft.</p> 
 <p><a name="an_27:10">27:10</a> En gij zult ze tot uw vader brengen, en hij zal eten, opdat hij u zegene voor zijn dood.</p> 
 <p><a name="an_27:11">27:11</a> Toen zeide Jakob tot Rebekka, zijn moeder: Zie, mijn broeder Ezau is een harig man, en ik ben een glad man.</p> 
 <p><a name="an_27:12">27:12</a> Misschien zal mij mijn vader betasten, en ik zal in zijn ogen zijn als een bedrieger; zo zoude ik een vloek over mij halen, en niet een zegen.</p> 
 <p><a name="an_27:13">27:13</a> En zijn moeder zeide tot hem: Uw vloek zij op mij, mijn zoon! hoor alleen naar mijn stem, en ga, haal ze mij.</p> 
 <p><a name="an_27:14">27:14</a> Toen ging hij, en hij haalde ze, en bracht ze zijn moeder; en zijn moeder maakte smakelijke spijzen, gelijk als zijn vader gaarne had.</p> 
 <p><a name="an_27:15">27:15</a> Daarna nam Rebekka de kostelijke klederen van Ezau, haar grootsten zoon, die zij bij zich in huis had, en zij trok ze Jakob, haar kleinsten zoon, aan.</p> 
 <p><a name="an_27:16">27:16</a> En de vellen van de geitenbokjes trok zij over zijn handen, en over de gladdigheid van zijn hals.</p> 
 <p><a name="an_27:17">27:17</a> En zij gaf de smakelijke spijzen, en het brood, welke zij toegemaakt had, in de hand van Jakob, haar zoon.</p> 
 <p><a name="an_27:18">27:18</a> En hij kwam tot zijn vader, en zeide: Mijn vader! En hij zeide: Zie, hier ben ik; wie zijt gij, mijn zoon?</p> 
 <p><a name="an_27:19">27:19</a> En Jakob zeide tot zijn vader: Ik ben Ezau uw eerstgeborene; ik heb gedaan, gelijk als gij tot mij gesproken hadt; sta toch op, zit, en eet van mijn wildbraad, opdat uw ziel mij zegene.</p> 
 <p><a name="an_27:20">27:20</a> Toen zeide Izak tot zijn zoon: Hoe is dit, dat gij het zo haast gevonden hebt, mijn zoon? En hij zeide: Omdat de HEERE uw God dat heeft doen ontmoeten voor mijn aangezicht.</p> 
 <p><a name="an_27:21">27:21</a> En Izak zeide tot Jakob: Nader toch, dat ik u betaste, mijn zoon! of gij mijn zoon Ezau zelf zijt, of niet.</p> 
 <p><a name="an_27:22">27:22</a> Toen kwam Jakob bij, tot zijn vader Izak, die hem betastte; en hij zeide: De stem is Jakobs stem, maar de handen zijn Ezau's handen.</p> 
 <p><a name="an_27:23">27:23</a> Doch hij kende hem niet, omdat zijn handen harig waren, gelijk zijns broeders Ezau's handen; en hij zegende hem.</p> 
 <p><a name="an_27:24">27:24</a> En hij zeide: Zijt gij mijn zoon Ezau zelf? En hij zeide: Ik ben het!</p> 
 <p><a name="an_27:25">27:25</a> Toen zeide hij: Stel het nabij mij, dat ik van het wildbraad mijns zoons ete, opdat mijn ziel u zegene. En hij stelde het nabij hem, en hij at; hij bracht hem ook wijn, en hij dronk.</p> 
 <p><a name="an_27:26">27:26</a> En zijn vader Izak zeide tot hem: Kom toch bij, en kus mij, mijn zoon!</p> 
 <p><a name="an_27:27">27:27</a> En hij kwam bij, en hij kuste hem; toen rook hij de reuk zijner klederen, en zegende hem; en hij zeide: Zie, de reuk mijns zoons is als de reuk des velds, hetwelk de HEERE gezegend heeft.</p> 
 <p><a name="an_27:28">27:28</a> Zo geve u dan God van de dauw des hemels, en de vettigheid der aarde, en menigte van tarwe en most.</p> 
 <p><a name="an_27:29">27:29</a> Volken zullen u dienen, en natien zullen zich voor u nederbuigen; wees heer over uw broederen, en de zonen uwer moeder zullen zich voor u nederbuigen! Vervloekt moet hij zijn, wie u vervloekt; en wie u zegent, zij gezegend!</p> 
 <p><a name="an_27:30">27:30</a> En het geschiedde, als Izak voleindigd had Jakob te zegenen, zo geschiedde het, toen Jakob maar even van het aangezicht van zijn vader Izak uitgegaan was, dat Ezau, zijn broeder, van zijn jacht kwam.</p> 
 <p><a name="an_27:31">27:31</a> Hij nu maakte smakelijke spijzen toe, en bracht die tot zijn vader; en hij zeide tot zijn vader: Mijn vader sta op en ete van het wildbraad zijns zoons, opdat uw ziel mij zegene.</p> 
 <p><a name="an_27:32">27:32</a> En Izak, zijn vader, zeide tot hem: Wie zijt gij? En hij zeide: Ik ben uw zoon, uw eerstgeborene, Ezau.</p> 
 <p><a name="an_27:33">27:33</a> Toen verschrikte Izak met zeer grote verschrikking, gans zeer, en zeide: Wie is hij dan, die het wildbraad gejaagd en tot mij gebracht heeft? en ik heb van alles gegeten, eer gij kwaamt, en heb hem gezegend; ook zal hij gezegend wezen.</p> 
 <p><a name="an_27:34">27:34</a> Als Ezau de woorden zijns vaders hoorde, zo schreeuwde hij met een groten en bitteren schreeuw, gans zeer; en hij zeide tot zijn vader: Zegen mij, ook mij, mijn vader!</p> 
 <p><a name="an_27:35">27:35</a> En hij zeide: Uw broeder is gekomen met bedrog, en heeft uw zegen weggenomen.</p> 
 <p><a name="an_27:36">27:36</a> Toen zeide hij: Is het niet omdat men zijn naam noemt Jakob, dat hij mij nu twee reizen heeft bedrogen? mijn eerstgeboorte heeft hij genomen, en zie, nu heeft hij mijn zegen genomen! Voorts zeide hij: Hebt gij dan geen zegen voor mij uitbehouden?</p> 
 <p><a name="an_27:37">27:37</a> Toen antwoordde Izak, en zeide tot Ezau: Zie, ik heb hem tot een heer over u gezet, en al zijn broeders heb ik hem tot knechten gegeven; en ik heb hem met koorn en most ondersteund; wat zal ik u dan nu doen, mijn zoon?</p> 
 <p><a name="an_27:38">27:38</a> En Ezau zeide tot zijn vader: Hebt gij maar dezen enen zegen, mijn vader? Zegen mij, ook mij, mijn vader! En Ezau hief zijn stem op, en weende.</p> 
 <p><a name="an_27:39">27:39</a> Toen antwoordde zijn vader Izak en zeide tot hem: Zie, de vettigheden der aarde zullen uw woningen zijn, en van den dauw des hemels van boven af zult gij gezegend zijn.</p> 
 <p><a name="an_27:40">27:40</a> En op uw zwaard zult gij leven, en zult uw broeder dienen; doch het zal geschieden, als gij heersen zult, dan zult gij zijn juk van uw hals afrukken.</p> 
 <p><a name="an_27:41">27:41</a> En Ezau haatte Jakob om dien zegen, waarmede zijn vader hem gezegend had; en Ezau zeide in zijn hart: De dagen van den rouw mijns vaders naderen, en ik zal mijn broeder Jakob doden.</p> 
 <p><a name="an_27:42">27:42</a> Toen aan Rebekka deze woorden van Ezau, haar grootsten zoon, geboodschapt werden, zo zond zij heen, en ontbood Jakob, haar kleinsten zoon, en zeide tot hem: Zie, uw broeder Ezau troost zich over u, dat hij u doden zal.</p> 
 <p><a name="an_27:43">27:43</a> Nu dan, mijn zoon! hoor naar mijn stem, en maak u op, vlied gij naar Haran, tot Laban, mijn broeder.</p> 
 <p><a name="an_27:44">27:44</a> En blijf bij hem enige dagen, totdat de hittige gramschap uws broeders kere;</p> 
 <p><a name="an_27:45">27:45</a> Totdat de toorn uws broeders van u afkere, en hij vergeten hebbe, hetgeen gij hem gedaan hebt; dan zal ik zenden, en u van daar nemen; waarom zoude ik ook van u beiden beroofd worden op een dag?</p> 
 <p><a name="an_27:46">27:46</a> En Rebekka zeide tot Izak: Ik heb verdriet aan mijn leven vanwege de dochteren Heths! Indien Jakob een vrouw neemt van de dochteren Heths, gelijk deze zijn, van de dochteren dezes lands, waartoe zal mij het leven zijn?</p> 
 <p><a name="an_28:1">28:1</a> En Izak riep Jakob, en zegende hem; en gebood hem, en zeide tot hem: Neem geen vrouw van de dochteren van Kanaan.</p> 
 <p><a name="an_28:2">28:2</a> Maak u op, ga naar Paddan-Aram, ten huize van Bethuel, den vader uwer moeder, en neem u van daar een vrouw, van de dochteren van Laban, uwer moeders broeder.</p> 
 <p><a name="an_28:3">28:3</a> En God almachtig zegene u, en make u vruchtbaar, en vermenigvuldige u, dat gij tot een hoop volken wordt.</p> 
 <p><a name="an_28:4">28:4</a> En Hij geve u den zegen van Abraham; aan u, en uw zaad met u, opdat gij erfelijk bezit het land uwer vreemdelingschappen, hetwelk God aan Abraham gegeven heeft.</p> 
 <p><a name="an_28:5">28:5</a> Alzo zond Izak Jakob weg, dat hij toog naar Paddan-Aram, tot Laban, den zoon van Bethuel, den Syrier, den broeder van Rebekka, Jakobs en Ezau's moeder.</p> 
 <p><a name="an_28:6">28:6</a> Als nu Ezau zag, dat Izak Jakob gezegend, en hem naar Paddan-Aram weggezonden had om zich van daar een vrouw te nemen; en als hij hem zegende, dat hij hem geboden had, zeggende: Neem geen vrouw van de dochteren van Kanaan;</p> 
 <p><a name="an_28:7">28:7</a> En dat Jakob zijn vader en zijn moeder gehoorzaam geweest was, en naar Paddan-Aram getrokken was;</p> 
 <p><a name="an_28:8">28:8</a> En dat Ezau zag, dat de dochteren van Kanaan kwaad waren in de ogen van Izak, zijn vader;</p> 
 <p><a name="an_28:9">28:9</a> Zo ging Ezau tot Ismael, en nam zich tot een vrouw boven zijn vrouwen, Mahalath, de dochter van Ismael, den zoon van Abraham, de zuster van Nebajoth.</p> 
 <p><a name="an_28:10">28:10</a> Jakob dan toog uit van Ber-seba, en ging naar Haran.</p> 
 <p><a name="an_28:11">28:11</a> En hij geraakte op een plaats, waar hij vernachtte; want de zon was ondergegaan; en hij nam van de stenen dier plaats, en maakte zijn hoofdpeluw, en legde zich te slapen te dierzelver plaats.</p> 
 <p><a name="an_28:12">28:12</a> En hij droomde; en ziet, een ladder was gesteld op de aarde, welker opperste aan de hemel raakte; en ziet, de engelen Gods klommen daarbij op en neder.</p> 
 <p><a name="an_28:13">28:13</a> En ziet, de HEERE stond op dezelve en zeide: Ik ben de HEERE, de God van uw vader Abraham, en de God van Izak; dit land, waarop gij ligt te slapen, zal Ik aan u geven, en aan uw zaad.</p> 
 <p><a name="an_28:14">28:14</a> En uw zaad zal wezen als het stof der aarde, en gij zult uitbreken in menigte, westwaarts en oostwaarts, en noordwaarts en zuidwaarts; en in u, en in uw zaad zullen alle geslachten des aardbodems gezegend worden.</p> 
 <p><a name="an_28:15">28:15</a> En zie, Ik ben met u, en Ik zal u behoeden overal, waarheen gij trekken zult, en Ik zal u wederbrengen in dit land; want Ik zal u niet verlaten, totdat Ik zal gedaan hebben, hetgeen Ik tot u gesproken heb.</p> 
 <p><a name="an_28:16">28:16</a> Toen nu Jakob van zijn slaap ontwaakte, zeide hij: Gewisselijk is de HEERE aan deze plaats, en ik heb het niet geweten!</p> 
 <p><a name="an_28:17">28:17</a> En hij vreesde, en zeide: Hoe vreselijk is deze plaats! Dit is niet dan een huis Gods, en dit is de poort des hemels!</p> 
 <p><a name="an_28:18">28:18</a> Toen stond Jakob des morgens vroeg op, en hij nam dien steen, dien hij tot zijn hoofdpeluw gelegd had, en zette hem tot een opgericht teken, en goot daar olie boven op.</p> 
 <p><a name="an_28:19">28:19</a> En hij noemde den naam dier plaats Beth-El; daar toch de naam dier stad te voren was Luz.</p> 
 <p><a name="an_28:20">28:20</a> En Jakob beloofde een gelofte, zeggende: Wanneer God met mij geweest zal zijn, en mij behoed zal hebben op dezen weg, dien ik reize, en mij gegeven zal hebben brood om te eten, en klederen om aan te trekken;</p> 
 <p><a name="an_28:21">28:21</a> En ik ten huize mijns vaders in vrede zal wedergekeerd zijn; zo zal de HEERE mij tot een God zijn!</p> 
 <p><a name="an_28:22">28:22</a> En deze steen, dien ik tot een opgericht teken gezet heb, zal een huis Gods wezen, en van alles, wat Gij mij geven zult, zal ik U voorzeker de tienden geven!</p> 
 <p><a name="an_29:1">29:1</a> Toen hief Jakob zijn voeten op, en ging naar het land der kinderen van het Oosten.</p> 
 <p><a name="an_29:2">29:2</a> En hij zag toe, en ziet, er was een put in het veld; en ziet, er waren drie kudden schapen nevens dien nederliggende; want uit dien put drenkten zij de kudden; en er was een grote steen op den mond van dien put.</p> 
 <p><a name="an_29:3">29:3</a> En derwaarts werden al de kudden verzameld, en zij wentelden den steen van den mond des puts, en drenkten de schapen, en legden den steen weder op den mond van dien put, op zijn plaats.</p> 
 <p><a name="an_29:4">29:4</a> Toen zeide Jakob tot hen: Mijn broeders! van waar zijt gij? En zij zeiden: Wij zijn van Haran.</p> 
 <p><a name="an_29:5">29:5</a> En hij zeide tot hen: Kent gij Laban, den zoon van Nahor? En zij zeiden: Wij kennen hem.</p> 
 <p><a name="an_29:6">29:6</a> Voorts zeide hij tot hen: Is het wel met hem? En zij zeiden: Het is wel; en zie, Rachel, zijn dochter, komt met de schapen.</p> 
 <p><a name="an_29:7">29:7</a> En hij zeide: Ziet, het is nog hoog dag, het is geen tijd, dat het vee verzameld worde; drenkt de schapen, en gaat heen, weidt dezelve.</p> 
 <p><a name="an_29:8">29:8</a> Toen zeiden zij: Wij kunnen niet, totdat al de kudden samen zullen vergaderd zijn, en dat men den steen van den mond des puts afwentele, opdat wij de schapen drenken.</p> 
 <p><a name="an_29:9">29:9</a> Als hij nog met hen sprak, zo kwam Rachel met de schapen, die haar vader toebehoorden; want zij was een herderin.</p> 
 <p><a name="an_29:10">29:10</a> En het geschiedde, als Jakob Rachel zag, de dochter van Laban, zijner moeders broeder, en de schapen van Laban, zijner moeders broeder, dat Jakob toetrad, en wentelde den steen van den mond des puts, en drenkte de schapen van Laban, zijner moeders broeder.</p> 
 <p><a name="an_29:11">29:11</a> En Jakob kuste Rachel; en hij hief zijn stem op en weende.</p> 
 <p><a name="an_29:12">29:12</a> En Jakob gaf Rachel te kennen, dat hij een broeder van haar vader, en dat hij de zoon van Rebekka was. Toen liep zij heen, en gaf het aan haar vader te kennen.</p> 
 <p><a name="an_29:13">29:13</a> En het geschiedde, als Laban die tijding hoorde van Jakob, zijner zusters zoon, zo liep hij hem tegemoet, en omhelsde hem, en kuste hem, en bracht hem tot zijn huis. En hij vertelde Laban al deze dingen.</p> 
 <p><a name="an_29:14">29:14</a> Toen zeide Laban tot hem: Voorwaar, gij zijt mijn gebeente en mijn vlees! En hij bleef bij hem een volle maand.</p> 
 <p><a name="an_29:15">29:15</a> Daarna zeide Laban tot Jakob: Omdat gij mijn broeder zijt, zoudt gij mij derhalve om niet dienen? verklaar mij, wat zal uw loon zijn?</p> 
 <p><a name="an_29:16">29:16</a> En Laban had twee dochters: de naam der grootste was Lea; en de naam der kleinste was Rachel.</p> 
 <p><a name="an_29:17">29:17</a> Doch Lea had tedere ogen; maar Rachel was schoon van gedaante, en schoon van aangezicht.</p> 
 <p><a name="an_29:18">29:18</a> En Jakob had Rachel lief; en hij zeide: Ik zal u zeven jaren dienen, om Rachel, uw kleinste dochter.</p> 
 <p><a name="an_29:19">29:19</a> Toen zeide Laban: Het is beter, dat ik haar aan u geve, dan dat ik haar aan een anderen man geve; blijf bij mij.</p> 
 <p><a name="an_29:20">29:20</a> Alzo diende Jakob om Rachel zeven jaren; en die waren in zijn ogen als enige dagen, omdat hij haar liefhad.</p> 
 <p><a name="an_29:21">29:21</a> Toen zeide Jakob tot Laban: Geef mijn huisvrouw, want mijn dagen zijn vervuld, dat ik tot haar inga.</p> 
 <p><a name="an_29:22">29:22</a> Zo verzamelde Laban al de mannen dier plaats, en maakte een maaltijd.</p> 
 <p><a name="an_29:23">29:23</a> En het geschiedde des avonds, dat hij zijn dochter Lea nam, en bracht haar tot hem; en hij ging tot haar in.</p> 
 <p><a name="an_29:24">29:24</a> En Laban gaf haar Zilpa, zijn dienstmaagd, aan Lea, zijn dochter, tot een dienstmaagd.</p> 
 <p><a name="an_29:25">29:25</a> En het geschiedde des morgens, en ziet, het was Lea. Daarom zeide hij tot Laban: Wat is dit, dat gij mij gedaan hebt; heb ik niet bij u gediend om Rachel? waarom hebt gij mij dan bedrogen?</p> 
 <p><a name="an_29:26">29:26</a> En Laban zeide: Men doet alzo niet te dezer onzer plaatse, dat men de kleinste uitgeve voor de eerstgeborene.</p> 
 <p><a name="an_29:27">29:27</a> Vervul de week van deze; dan zullen wij u ook die geven, voor den dienst, dien gij nog andere zeven jaren bij mij dienen zult.</p> 
 <p><a name="an_29:28">29:28</a> En Jakob deed alzo; en hij vervulde de week van deze. Toen gaf hij hem Rachel, zijn dochter, hem tot een vrouw.</p> 
 <p><a name="an_29:29">29:29</a> En Laban gaf aan zijn dochter Rachel zijn dienstmaagd Bilha, haar tot een dienstmaagd.</p> 
 <p><a name="an_29:30">29:30</a> En hij ging ook in tot Rachel, en had ook Rachel liever dan Lea; en hij diende bij hem nog andere zeven jaren.</p> 
 <p><a name="an_29:31">29:31</a> Toen nu de HEERE zag, dat Lea gehaat was, opende Hij haar baarmoeder; maar Rachel was onvruchtbaar.</p> 
 <p><a name="an_29:32">29:32</a> En Lea werd bevrucht, en baarde een zoon, en zij noemde zijn naam Ruben; want zij zeide: Omdat de HEERE mijn verdrukking heeft aangezien, daarom zal mijn man mij nu liefhebben.</p> 
 <p><a name="an_29:33">29:33</a> En zij werd wederom bevrucht, en baarde een zoon, en zeide: Dewijl de HEERE gehoord heeft, dat ik gehaat was, zo heeft Hij mij ook dezen gegeven; en zij noemde zijn naam Simeon.</p> 
 <p><a name="an_29:34">29:34</a> En zij werd nog bevrucht, en baarde een zoon, en zeide: Nu zal zich ditmaal mijn man bij mij voegen, dewijl ik hem drie zonen gebaard heb; daarom noemde zij zijn naam Levi.</p> 
 <p><a name="an_29:35">29:35</a> En zij werd wederom bevrucht, en baarde een zoon, en zeide: Ditmaal zal ik den HEERE loven; daarom noemde zij zijn naam Juda. En zij hield op van baren.</p> 
 <p><a name="an_30:1">30:1</a> Als nu Rachel zag, dat zij Jakob niet baarde, zo benijdde Rachel haar zuster; en zij zeide tot Jakob: Geef mij kinderen! of indien niet, zo ben ik dood.</p> 
 <p><a name="an_30:2">30:2</a> Toen ontstak Jakobs toorn tegen Rachel, en hij zeide: Ben ik dan in plaats van God, Die de vrucht des buiks van u geweerd heeft?</p> 
 <p><a name="an_30:3">30:3</a> En zij zeide: Zie, daar is mijn dienstmaagd Bilha, ga tot haar in; dat zij op mijn knieen bare, en ik ook uit haar gebouwd worde.</p> 
 <p><a name="an_30:4">30:4</a> Zo gaf zij hem haar dienstmaagd Bilha tot een vrouw; en Jakob ging tot haar in.</p> 
 <p><a name="an_30:5">30:5</a> En Bilha werd zwanger, en baarde Jakob een zoon.</p> 
 <p><a name="an_30:6">30:6</a> Toen zeide Rachel: God heeft mij gericht, en ook mijn stem verhoord, en heeft mij een zoon gegeven; daarom noemde zij zijn naam Dan.</p> 
 <p><a name="an_30:7">30:7</a> En Bilha, Rachels dienstmaagd, werd wederom bevrucht, en baarde Jakob den tweeden zoon.</p> 
 <p><a name="an_30:8">30:8</a> Toen zeide Rachel: Ik heb worstelingen Gods met mijn zuster geworsteld; ook heb ik de overhand gehad; en zij noemde zijn naam Nafthali.</p> 
 <p><a name="an_30:9">30:9</a> Toen nu Lea zag, dat zij ophield van baren, nam zij ook haar dienstmaagd Zilpa, en gaf die aan Jakob tot een vrouw.</p> 
 <p><a name="an_30:10">30:10</a> En Zilpa, Lea's dienstmaagd, baarde Jakob een zoon.</p> 
 <p><a name="an_30:11">30:11</a> Toen zeide Lea: Er komt een hoop! en zij noemde zijn naam Gad.</p> 
 <p><a name="an_30:12">30:12</a> Daarna baarde Zilpa, Lea's dienstmaagd, Jakob een tweeden zoon.</p> 
 <p><a name="an_30:13">30:13</a> Toen zeide Lea: Tot mijn geluk! want de dochters zullen mij gelukkig achten; en zij noemde zijn naam Aser.</p> 
 <p><a name="an_30:14">30:14</a> En Ruben ging in de dagen van de tarweoogst, en hij vond Dudaim in het veld, en hij bracht die tot zijn moeder Lea. Toen zeide Rachel tot Lea: Geef mij toch van uws zoons Dudaim.</p> 
 <p><a name="an_30:15">30:15</a> En zij zeide tot haar: Is het weinig, dat gij mijn man genomen hebt, dat gij ook mijns zoons Dudaim nemen zult? Toen zeide Rachel: Daarom zal hij dezen nacht voor uws zoons Dudaim bij u liggen.</p> 
 <p><a name="an_30:16">30:16</a> Als nu Jakob des avonds uit het veld kwam, ging Lea uit hem tegemoet, en zeide: Gij zult tot mij inkomen; want ik heb u om loon zekerlijk gehuurd voor mijns zoons Dudaim; en hij lag dien nacht bij haar.</p> 
 <p><a name="an_30:17">30:17</a> En God verhoorde Lea; en zij werd bevrucht, en baarde Jakob den vijfden zoon.</p> 
 <p><a name="an_30:18">30:18</a> Toen zeide Lea: God heeft mijn loon gegeven, nadat ik mijn dienstmaagd aan mijn man gegeven heb; en zij noemde zijn naam Issaschar.</p> 
 <p><a name="an_30:19">30:19</a> En Lea werd wederom bevrucht, en zij baarde Jakob den zesden zoon.</p> 
 <p><a name="an_30:20">30:20</a> En Lea zeide: God heeft mij, mij heeft Hij begiftigd met een goede gift; ditmaal zal mijn man mij bijwonen; want ik heb hem zes zonen gebaard; en zij noemde zijn naam Zebulon.</p> 
 <p><a name="an_30:21">30:21</a> En zij baarde daarna een dochter; en zij noemde haar naam Dina.</p> 
 <p><a name="an_30:22">30:22</a> God dacht ook aan Rachel; en God verhoorde haar, en opende haar baarmoeder.</p> 
 <p><a name="an_30:23">30:23</a> En zij werd bevrucht, en baarde een zoon; en zij zeide: God heeft mijn smaadheid weggenomen!</p> 
 <p><a name="an_30:24">30:24</a> En zij noemde zijn naam Jozef, zeggende: De HEERE voege mij een anderen zoon daartoe.</p> 
 <p><a name="an_30:25">30:25</a> En het geschiedde, Als Rachel Jozef gebaard had, dat Jakob tot Laban zeide: Laat mij vertrekken, dat ik ga tot mijn plaats, en naar mijn land.</p> 
 <p><a name="an_30:26">30:26</a> Geef mijn vrouwen, en mijn kinderen, om welke ik u gediend heb, dat ik vertrek; want gij weet mijn dienst, die ik u gediend heb.</p> 
 <p><a name="an_30:27">30:27</a> Toen zeide Laban tot hem: Zo ik nu genade gevonden heb in uw ogen; ik heb waargenomen, dat de HEERE mij om uwentwil gezegend heeft.</p> 
 <p><a name="an_30:28">30:28</a> Hij zeide dan: Noem mij uitdrukkelijk uw loon, dat ik geven zal.</p> 
 <p><a name="an_30:29">30:29</a> Toen zeide hij tot hem: Gij weet, hoe ik u gediend heb, en hoe uw vee bij mij geweest is.</p> 
 <p><a name="an_30:30">30:30</a> Want het weinige, dat gij voor mij gehad hebt, dat is tot een menigte uitgebroken; en de HEERE heeft u gezegend bij mijn voet; nu dan, wanneer zal ik ook werken voor mijn huis?</p> 
 <p><a name="an_30:31">30:31</a> En hij zeide: Wat zal ik u geven? Toen zeide Jakob: Gij zult mij niet met al geven, indien gij mij deze zaak doen zult; ik zal wederom uw kudden weiden, en bewaren.</p> 
 <p><a name="an_30:32">30:32</a> Ik zal heden door uw ganse kudde gaan, daarvan afzonderende al het gespikkelde en geplekte vee, en al het bruine vee onder de lammeren, en het geplekte en gespikkelde onder de geiten; en zulks zal mijn loon zijn.</p> 
 <p><a name="an_30:33">30:33</a> Zo zal mijn gerechtigheid op den dag van morgen met mij getuigen, als gij komen zult over mijn loon, voor uw aangezicht; al wat niet gespikkeld en geplekt is onder de geiten en bruin onder de lammeren, dat zij bij mij gestolen.</p> 
 <p><a name="an_30:34">30:34</a> Toen zeide Laban: Zie, och ja, het zij naar uw woord!</p> 
 <p><a name="an_30:35">30:35</a> En hij zonderde af ten zelfden dage de gesprenkelde en geplekte bokken en al de gespikkelde en geplekte geiten, al waar wit aan was, en al het bruine onder de lammeren; en hij gaf dezelve in de hand zijner zonen.</p> 
 <p><a name="an_30:36">30:36</a> En hij stelde een weg van drie dagen tussen hem, en tussen Jakob; en Jakob weidde de overige kudde van Laban.</p> 
 <p><a name="an_30:37">30:37</a> Toen nam zich Jakob roeden van groen populierenhout, en van hazelaar, en van kastanjen; en hij schilde daarin witte strepen, ontblotende het wit, hetwelk aan die roeden was.</p> 
 <p><a name="an_30:38">30:38</a> En hij legde deze roeden, die hij geschild had, in de goten, en in de drinkbakken van het water, waar de kudde kwam drinken, tegenover de kudde; en zij werden verhit, als zij kwamen om te drinken.</p> 
 <p><a name="an_30:39">30:39</a> Als dan de kudde verhit werd bij de roeden, zo lammerde de kudde gesprenkelde, gespikkelde, en geplekte.</p> 
 <p><a name="an_30:40">30:40</a> Toen scheidde Jakob de lammeren, en hij wendde het gezicht der kudde op het gesprenkelde, en al het bruine onder Labans kudde; en hij stelde zijn kudden alleen, en hij zette ze niet bij de kudde van Laban.</p> 
 <p><a name="an_30:41">30:41</a> En het geschiedde, telkens als de kudde der vroegelingen verhit werd, zo stelde Jakob de roeden voor de ogen der kudde in de goten, opdat zij hittig werden bij de roeden.</p> 
 <p><a name="an_30:42">30:42</a> Maar als de kudde spade hittig werd, zo stelde hij ze niet, zodat de spadelingen Laban, en de vroegelingen Jakob toekwamen.</p> 
 <p><a name="an_30:43">30:43</a> En die man brak gans zeer uit in menigte, en hij had vele kudden, en dienstmaagden, en dienstknechten, en kemelen, en ezelen.</p> 
 <p><a name="an_31:1">31:1</a> Toen hoorde hij de woorden der zonen van Laban, zeggende: Jakob heeft genomen alles, wat onzes vaders was, en van hetgeen, dat onzes vaders was, heeft hij al deze heerlijkheid gemaakt.</p> 
 <p><a name="an_31:2">31:2</a> Jakob zag ook het aangezicht van Laban aan, en ziet, het was jegens hem niet als gisteren en eergisteren.</p> 
 <p><a name="an_31:3">31:3</a> En de HEERE zeide tot Jakob: Keer weder tot het land uwer vaderen, en tot uw maagschap, en Ik zal met u zijn.</p> 
 <p><a name="an_31:4">31:4</a> Toen zond Jakob heen, en riep Rachel en Lea, op het veld tot zijn kudde;</p> 
 <p><a name="an_31:5">31:5</a> En hij zeide tot haar: Ik zie het aangezicht uws vaders, dat het jegens mij niet is als gisteren en eergisteren; doch de God mijns vaders is bij mij geweest.</p> 
 <p><a name="an_31:6">31:6</a> En gijlieden weet, dat ik met al mijn macht uw vader gediend heb.</p> 
 <p><a name="an_31:7">31:7</a> Maar uw vader heeft bedriegelijk met mij gehandeld, en heeft mijn loon tien malen veranderd; doch God heeft hem niet toegelaten, om mij kwaad te doen.</p> 
 <p><a name="an_31:8">31:8</a> Wanneer hij aldus zeide: De gespikkelde zullen uw loon zijn, zo lammerden al de kudden gespikkelde; en wanneer hij alzo zeide: De gesprenkelde zullen uw loon zijn, zo lammerden al de kudden gesprenkelde.</p> 
 <p><a name="an_31:9">31:9</a> Alzo heeft God uw vader het vee ontrukt, en aan mij gegeven.</p> 
 <p><a name="an_31:10">31:10</a> En het geschiedde ten tijde, als de kudde hittig werd, dat ik mijn ogen ophief, en ik zag in den droom; en ziet, de bokken, die de kudden beklommen, waren gesprenkeld, gespikkeld, en hagelvlakkig.</p> 
 <p><a name="an_31:11">31:11</a> En de Engel Gods zeide tot mij in de droom: Jakob! En ik zeide: Zie, hier ben ik!</p> 
 <p><a name="an_31:12">31:12</a> En Hij zeide: Hef toch uw ogen op, en zie! alle bokken, die de kudde beklimmen, zijn gesprenkeld, gespikkeld, en hagelvlakkig; want Ik heb gezien alles, wat Laban u doet.</p> 
 <p><a name="an_31:13">31:13</a> Ik ben die God van Beth-El, alwaar gij het opgerichte teken gezalfd hebt, waar gij Mij een gelofte beloofd hebt; nu, maak u op, vertrek uit dit land, en keer weder in het land uwer maagschap.</p> 
 <p><a name="an_31:14">31:14</a> Toen antwoordden Rachel en Lea, en zeiden tot hem: Is er nog voor ons een deel of erfenis, in het huis onzes vaders?</p> 
 <p><a name="an_31:15">31:15</a> Zijn wij niet vreemden van hem geacht? Want hij heeft ons verkocht, en hij heeft ook steeds ons geld verteerd.</p> 
 <p><a name="an_31:16">31:16</a> Want al de rijkdom, welke God onze vader heeft ontrukt, die is onze, en van onze zonen; nu dan, doe alles, wat God tot u gezegd heeft.</p> 
 <p><a name="an_31:17">31:17</a> Toen maakte zich Jakob op, en laadde zijn zonen en zijn vrouwen op kemelen.</p> 
 <p><a name="an_31:18">31:18</a> En hij voerde al zijn vee weg, en al zijn have, die hij gewonnen had, het vee, dat hij bezat, hetwelk hij in Paddan-Aram geworven had, om te komen tot Izak, zijn vader, naar het land Kanaan.</p> 
 <p><a name="an_31:19">31:19</a> Laban nu was gegaan, om zijn schapen te scheren; zo stal Rachel de terafim, die haar vader had.</p> 
 <p><a name="an_31:20">31:20</a> En Jakob ontstal zich aan het hart van Laban, den Syrier, overmits hij hem niet te kennen gaf, dat hij vlood.</p> 
 <p><a name="an_31:21">31:21</a> En hij vlood, en al wat het zijne was, en hij maakte zich op, en voer over de rivier, en hij zette zijn aangezicht naar het gebergte Gilead.</p> 
 <p><a name="an_31:22">31:22</a> En ten derden dage werd aan Laban geboodschapt, dat Jakob gevloden was.</p> 
 <p><a name="an_31:23">31:23</a> Toen nam hij zijn broeders met zich, en jaagde hem achterna, een weg van zeven dagen, en hij kreeg hem op het gebergte van Gilead.</p> 
 <p><a name="an_31:24">31:24</a> Doch God kwam tot Laban, den Syrier, in een droom des nachts, en Hij zeide tot hem: Wacht u, dat gij met Jakob spreekt, noch goed, noch kwaad.</p> 
 <p><a name="an_31:25">31:25</a> En Laban achterhaalde Jakob; Jakob nu had zijn tent geslagen op dat gebergte; ook sloeg Laban met zijn broederen de zijne op het gebergte van Gilead.</p> 
 <p><a name="an_31:26">31:26</a> Toen zeide Laban tot Jakob: Wat hebt gij gedaan, dat gij u aan mijn hart ontstolen hebt, en mijn dochteren ontvoerd hebt, als gevangenen met het zwaard?</p> 
 <p><a name="an_31:27">31:27</a> Waarom zijt gij heimelijk gevloden, en hebt u aan mij ontstolen? en hebt het mij niet aangezegd, dat ik u geleid had met vreugde, en met gezangen, met trommel en met harp?</p> 
 <p><a name="an_31:28">31:28</a> Ook hebt gij mij niet toegelaten mijn zonen en mijn dochteren te kussen; nu, gij hebt dwaselijk gehandeld, zo doende.</p> 
 <p><a name="an_31:29">31:29</a> Het ware in de macht mijner hand aan ulieden kwaad te doen; maar de God van ulieder vader heeft tot mij gisteren nacht gesproken, zeggende: Wacht u, van met Jakob te spreken, of goed, of kwaad.</p> 
 <p><a name="an_31:30">31:30</a> En nu, gij hebt immers willen vertrekken, omdat gij zo zeer begerig waart naar uws vaders huis; waarom hebt gij mijn goden gestolen?</p> 
 <p><a name="an_31:31">31:31</a> Toen antwoordde Jakob, en zeide tot Laban: Omdat ik vreesde; want ik zeide: Opdat gij niet misschien uw dochteren mij ontweldigdet!</p> 
 <p><a name="an_31:32">31:32</a> Bij wien gij uw goden vinden zult, laat hem niet leven! Onderken gij voor onze broederen, wat bij mij is, en neem het tot u. Want Jakob wist niet, dat Rachel dezelve gestolen had.</p> 
 <p><a name="an_31:33">31:33</a> Toen ging Laban in de tent van Jakob, en in de tent van Lea, en in de tent van de beide dienstmaagden, en hij vond niets; en als hij uit de tent van Lea gegaan was, kwam hij in de tent van Rachel.</p> 
 <p><a name="an_31:34">31:34</a> Maar Rachel had de terafim genomen, en zij had die in een kemels zadeltuig gelegd, en zij zat op dezelve. En Laban betastte die ganse tent, en hij vond niets.</p> 
 <p><a name="an_31:35">31:35</a> En zij zeide tot haar vader: Dat de toorn niet ontsteke in mijns heren ogen, omdat ik voor uw aangezicht niet kan opstaan; want het gaat mij naar der vrouwen wijze; en hij doorzocht; maar hij vond de terafim niet.</p> 
 <p><a name="an_31:36">31:36</a> Toen ontstak Jakob, en twistte met Laban; en Jakob antwoordde en zeide tot Laban: Wat is mijn overtreding, wat is mijn zonde, dat gij mij zo hittiglijk hebt nagejaagd?</p> 
 <p><a name="an_31:37">31:37</a> Als gij al mijn huisraad betast hebt, wat hebt gij gevonden van al het huisraad uws huizes! Leg het hier voor mijn broederen en uw broederen, en laat hen richten tussen ons beiden.</p> 
 <p><a name="an_31:38">31:38</a> Deze twintig jaren ben ik bij u geweest; uw ooien en uw geiten hebben niet misdragen, en de rammen uwer kudde heb ik niet gegeten.</p> 
 <p><a name="an_31:39">31:39</a> Het verscheurde heb ik tot u niet gebracht; ik heb het geboet; gij hebt het van mijn hand geeist, het ware des daags gestolen, of des nachts gestolen.</p> 
 <p><a name="an_31:40">31:40</a> Ik ben geweest, dat mij bij dag de hitte verteerde, en bij nacht de vorst, en dat mijn slaap van mijn ogen week.</p> 
 <p><a name="an_31:41">31:41</a> Ik ben nu twintig jaren in uw huis geweest; ik heb u veertien jaren gediend om uw beide dochteren, en zes jaren om uw kudde; en gij hebt mijn loon tien malen veranderd.</p> 
 <p><a name="an_31:42">31:42</a> Ten ware de God van mijn vader, de God van Abraham, en de Vreze van Izak, bij mij geweest was, zekerlijk, gij zoudt mij nu ledig weggezonden hebben! God heeft mijn ellende, en den arbeid mijner handen aangezien, en heeft u gisteren nacht bestraft.</p> 
 <p><a name="an_31:43">31:43</a> Toen antwoordde Laban en zeide tot Jakob: Deze dochters zijn mijn dochters, en deze zonen zijn mijn zonen, en deze kudde is mijn kudde, ja, al wat gij ziet, dat is mijn; en wat zoude ik aan deze mijn dochteren heden doen? of aan haar zonen, die zij gebaard hebben?</p> 
 <p><a name="an_31:44">31:44</a> Nu dan, kom, laat ons een verbond maken, ik en gij, dat het tot een getuigenis zij tussen mij en tussen u!</p> 
 <p><a name="an_31:45">31:45</a> Toen nam Jakob een steen, en hij verhoogde die, tot een opgericht teken.</p> 
 <p><a name="an_31:46">31:46</a> En Jakob zeide tot zijn broederen: Vergadert stenen! En zij namen stenen, en maakten een hoop; en zij aten aldaar op dien hoop.</p> 
 <p><a name="an_31:47">31:47</a> En Laban noemde hem Jegar-Sahadutha; maar Jakob noemde denzelven Gilead.</p> 
 <p><a name="an_31:48">31:48</a> Toen zeide Laban: Deze hoop zij heden een getuige tussen mij en tussen u! Daarom noemde men zijn naam Gilead,</p> 
 <p><a name="an_31:49">31:49</a> En Mizpa; omdat hij zeide: Dat de HEERE opzicht neme tussen mij en tussen u, wanneer wij de een van den ander zullen verborgen zijn!</p> 
 <p><a name="an_31:50">31:50</a> Zo gij mijn dochteren beledigt, en zo gij vrouwen neemt boven mijn dochteren, niemand is bij ons; zie toe, God zal getuige zijn tussen mij en tussen u!</p> 
 <p><a name="an_31:51">31:51</a> Laban zeide voorts tot Jakob: Zie, daar is deze zelfde hoop, en zie, daar is dit opgericht teken, hetwelk ik opgeworpen heb tussen mij en tussen u;</p> 
 <p><a name="an_31:52">31:52</a> Deze zelfde hoop zij getuige, en dit opgericht teken zij getuige, dat ik tot u voorbij deze hoop niet komen zal, en dat gij tot mij, voorbij deze hoop en dit opgericht teken, niet komen zult ten kwade!</p> 
 <p><a name="an_31:53">31:53</a> De God van Abraham, en de God van Nahor, de God huns vaders richte tussen ons! En Jakob zwoer bij de Vreze zijn vaders Izaks.</p> 
 <p><a name="an_31:54">31:54</a> Toen slachtte Jakob een slachting op dat gebergte, en hij nodigde zijn broederen, om brood te eten; en zij aten brood, en vernachtten op dat gebergte.</p> 
 <p><a name="an_31:55">31:55</a> En Laban stond des morgens vroeg op, en kuste zijn zonen, en zijn dochteren, en zegende hen; en Laban trok heen, en keerde weder tot zijn plaats.</p> 
 <p><a name="an_32:1">32:1</a> Jakob toog ook zijns weegs; en de engelen Gods ontmoetten hem.</p> 
 <p><a name="an_32:2">32:2</a> En Jakob zeide, met dat hij hen zag: Dit is een heirleger Gods! en hij noemde den naam derzelver plaats Mahanaim.</p> 
 <p><a name="an_32:3">32:3</a> En Jakob zond boden uit voor zijn aangezicht tot Ezau, zijn broeder, naar het land Seir, de landstreek van Edom.</p> 
 <p><a name="an_32:4">32:4</a> En hij gebood hun, zeggende: Zo zult gij zeggen tot mijn heer, tot Ezau: Zo zegt Jakob, uw knecht: Ik heb als vreemdeling gewoond bij Laban, en heb er tot nu toe vertoefd;</p> 
 <p><a name="an_32:5">32:5</a> En ik heb ossen en ezelen, schapen en knechten en maagden; en ik heb gezonden om mijn heer aan te zeggen, opdat ik genade vinde in uw ogen.</p> 
 <p><a name="an_32:6">32:6</a> En de boden kwamen weder tot Jakob, zeggende: Wij zijn gekomen tot uw broeder, tot Ezau; en ook trekt hij u tegemoet, en vierhonderd mannen met hem.</p> 
 <p><a name="an_32:7">32:7</a> Toen vreesde Jakob zeer, en hem was bange; en hij verdeelde het volk, dat met hem was, en de schapen, en de runderen, en de kemels, in twee heiren;</p> 
 <p><a name="an_32:8">32:8</a> Want hij zeide: Indien Ezau op het ene heir komt, en slaat het, zo zal het overgeblevene heir ontkomen.</p> 
 <p><a name="an_32:9">32:9</a> Voorts zeide Jakob: O, God mijns vaders Abrahams, en God mijns vaders Izaks, o HEERE! Die tot mij gezegd hebt: Keer weder tot uw land, en tot uw maagschap, en Ik zal wel bij u doen!</p> 
 <p><a name="an_32:10">32:10</a> Ik ben geringer dan al deze weldadigheden, en dan al deze trouw, die Gij aan Uw knecht gedaan hebt; want ik ben met mijn staf over deze Jordaan gegaan, en nu ben ik tot twee heiren geworden!</p> 
 <p><a name="an_32:11">32:11</a> Ruk mij toch uit mijns broeders hand, uit Ezau's hand; want ik vreze hem, dat hij niet misschien kome, en mij sla, de moeder met de zonen!</p> 
 <p><a name="an_32:12">32:12</a> Gij hebt immers gezegd: Ik zal gewisselijk bij u weldoen, en Ik zal uw zaad stellen als het zand der zee, dat vanwege de menigte niet geteld kan worden!</p> 
 <p><a name="an_32:13">32:13</a> En hij vernachtte aldaar dienzelfden nacht; en hij nam van hetgeen, dat hem in zijn hand kwam, een geschenk voor Ezau zijn broeder;</p> 
 <p><a name="an_32:14">32:14</a> Tweehonderd geiten en twintig bokken, tweehonderd ooien en twintig rammen;</p> 
 <p><a name="an_32:15">32:15</a> Dertig zogende kemelinnen met haar veulens, veertig koeien en tien varren, twintig ezelinnen en tien jonge ezels.</p> 
 <p><a name="an_32:16">32:16</a> En hij gaf die in de hand zijner knechten, elke kudde bijzonder; en hij zeide tot zijn knechten: Gaat gijlieden door, voor mijn aangezicht, en stelt ruimte tussen kudde en tussen kudde.</p> 
 <p><a name="an_32:17">32:17</a> En hij gebood de eerste, zeggende: Wanneer Ezau, mijn broeder, u ontmoeten zal, en u vragen, zeggende: Wiens zijt gij? en waarheen gaat gij? en wiens zijn deze voor uw aangezicht?</p> 
 <p><a name="an_32:18">32:18</a> Zo zult gij zeggen: Dat is een geschenk van uw knecht Jakob, gezonden tot mijn heer, tot Ezau, en zie, hij zelf is ook achter ons!</p> 
 <p><a name="an_32:19">32:19</a> En hij gebood ook den tweede, ook den derde, ook allen, die de kudden nagingen, zeggende: Naar ditzelfde woord zult gij spreken tot Ezau, als gij hem vinden zult.</p> 
 <p><a name="an_32:20">32:20</a> En gij zult ook zeggen: Zie, uw knecht Jakob is achter ons! Want hij zeide: Ik zal zijn aangezicht verzoenen met dit geschenk, dat voor mijn aangezicht gaat, en daarna zal ik zijn aangezicht zien; misschien zal hij mijn aangezicht aannemen.</p> 
 <p><a name="an_32:21">32:21</a> Alzo ging dat geschenk heen voor zijn aangezicht; doch hijzelf vernachtte dienzelfden nacht in het leger.</p> 
 <p><a name="an_32:22">32:22</a> En hij stond op in dienzelfden nacht, en hij nam zijn twee vrouwen, en zijn twee dienstmaagden, en zijn elf kinderen, en hij toog over het veer van de Jabbok.</p> 
 <p><a name="an_32:23">32:23</a> En hij nam ze, en deed hen over die beek trekken; en hij deed overtrekken hetgeen hij had.</p> 
 <p><a name="an_32:24">32:24</a> Doch Jakob bleef alleen over; en een man worstelde met hem, totdat de dageraad opging.</p> 
 <p><a name="an_32:25">32:25</a> En toen Hij zag, dat Hij hem niet overmocht, roerde Hij het gewricht zijner heup aan, zodat het gewricht van Jakobs heup verwrongen werd, als Hij met hem worstelde.</p> 
 <p><a name="an_32:26">32:26</a> En Hij zeide: Laat Mij gaan, want de dageraad is opgegaan. Maar hij zeide: Ik zal U niet laten gaan, tenzij dat Gij mij zegent.</p> 
 <p><a name="an_32:27">32:27</a> En Hij zeide tot hem: Hoe is uw naam? En hij zeide: Jakob.</p> 
 <p><a name="an_32:28">32:28</a> Toen zeide Hij: Uw naam zal voortaan niet Jakob heten, maar Israel; want gij hebt u vorstelijk gedragen met God en met de mensen, en hebt overmocht.</p> 
 <p><a name="an_32:29">32:29</a> En Jakob vraagde, en zeide: Geef toch Uw naam te kennen. En Hij zeide: Waarom is het, dat gij naar Mijn naam vraagt? En Hij zegende hem aldaar.</p> 
 <p><a name="an_32:30">32:30</a> En Jakob noemde den naam dier plaats Pniel: Want, zeide hij, ik heb God gezien van aangezicht tot aangezicht, en mijn ziel is gered geweest.</p> 
 <p><a name="an_32:31">32:31</a> En de zon rees hem op, als hij door Pniel gegaan was; en hij was hinkende aan zijn heup.</p> 
 <p><a name="an_32:32">32:32</a> Daarom eten de kinderen Israels de verrukte zenuw niet, die op het gewricht der heup is, tot op dezen dag, omdat Hij het gewricht van Jakobs heup aangeroerd had, aan de verrukte zenuw.</p> 
 <p><a name="an_33:1">33:1</a> En Jakob hief zijn ogen op en zag; en ziet, Ezau kwam, en vierhonderd mannen met hem. Toen verdeelde hij de kinderen onder Lea, en onder Rachel, en onder de twee dienstmaagden.</p> 
 <p><a name="an_33:2">33:2</a> En hij stelde de dienstmaagden en haar kinderen vooraan; en Lea en haar kinderen meer achterwaarts; maar Rachel en Jozef de achterste.</p> 
 <p><a name="an_33:3">33:3</a> En hij ging voorbij hun aangezicht heen, en hij boog zich zeven malen ter aarde, totdat hij bij zijn broeder kwam.</p> 
 <p><a name="an_33:4">33:4</a> Toen liep Ezau hem tegemoet, en nam hem in den arm, en viel hem aan den hals, en kuste hem; en zij weenden.</p> 
 <p><a name="an_33:5">33:5</a> Daarna hief hij zijn ogen op, en zag die vrouwen en die kinderen, en zeide: Wie zijn deze bij u? En hij zeide: De kinderen, die God aan uw knecht genadiglijk verleend heeft.</p> 
 <p><a name="an_33:6">33:6</a> Toen traden de dienstmaagden toe, zij en haar kinderen, en zij bogen zich neder.</p> 
 <p><a name="an_33:7">33:7</a> En Lea trad ook toe, met haar kinderen, en zij bogen zich neder; en daarna trad Jozef toe en Rachel, en zij bogen zich neder.</p> 
 <p><a name="an_33:8">33:8</a> En hij zeide: Voor wien is u al dit heir, dat ik ontmoet heb? En hij zeide: Om genade te vinden in de ogen mijns heren!</p> 
 <p><a name="an_33:9">33:9</a> Maar Ezau zeide: Ik heb veel, mijn broeder! het zij het uwe, wat gij hebt!</p> 
 <p><a name="an_33:10">33:10</a> Toen zeide Jakob: Och neen! indien ik nu genade in uw ogen gevonden heb, zo neem mijn geschenk van mijn hand; daarom, omdat ik uw aangezicht gezien heb, als had ik Gods aangezicht gezien, en gij welgevallen aan mij genomen hebt.</p> 
 <p><a name="an_33:11">33:11</a> Neem toch mijn zegen, die u tegemoet gebracht is, dewijl het God mij genadiglijk verleend heeft, en dewijl ik alles heb; en hij hield bij hem aan, zodat hij het nam.</p> 
 <p><a name="an_33:12">33:12</a> En hij zeide: Laat ons reizen en voorttrekken; en ik zal voor u trekken.</p> 
 <p><a name="an_33:13">33:13</a> Maar hij zeide tot hem: Mijn heer weet, dat deze kinderen teder zijn, en dat ik zogende schapen en koeien bij mij heb; indien men dezelve maar een dag afdrijft, zo zal de gehele kudde sterven.</p> 
 <p><a name="an_33:14">33:14</a> Mijn heer trekke toch voorbij, voor het aangezicht van zijn knecht; en ik zal mij op mijn gemak als leidsman voegen, naar den gang van het werk, hetwelk voor mijn aangezicht is, en naar den gang dezer kinderen, totdat ik bij mijn heer te Seir kome.</p> 
 <p><a name="an_33:15">33:15</a> En Ezau zeide: Laat mij toch van dit volk, dat met mij is, u bijstellen. En hij zeide: Waartoe dat? laat mij genade vinden in mijns heren ogen!</p> 
 <p><a name="an_33:16">33:16</a> Alzo keerde Ezau dien dag wederom zijns weegs naar Seir toe.</p> 
 <p><a name="an_33:17">33:17</a> Maar Jakob reisde naar Sukkoth, en bouwde een huis voor zich, en maakte hutten voor zijn vee; daarom noemde hij den naam dier plaats Sukkoth.</p> 
 <p><a name="an_33:18">33:18</a> En Jakob kwam behouden tot de stad Sichem, welke is in het land Kanaan, als hij kwam van Paddan-Aram; en hij legerde zich in het gezicht der stad.</p> 
 <p><a name="an_33:19">33:19</a> En hij kocht een deel des velds, waarop hij zijn tent gespannen had, van de hand der zonen van Hemor, den vader van Sichem, voor honderd stukken gelds.</p> 
 <p><a name="an_33:20">33:20</a> En hij richte aldaar een altaar op, en noemde het: De God Israels is God!</p> 
 <p><a name="an_34:1">34:1</a> En Dina, de dochter van Lea, die zij Jakob gebaard had, ging uit, om de dochteren van dat land te bezien.</p> 
 <p><a name="an_34:2">34:2</a> Sichem nu, de zoon van Hemor den Heviet, den landvorst, zag haar, en hij nam ze, en lag bij haar, en verkrachtte ze.</p> 
 <p><a name="an_34:3">34:3</a> En zijn ziel kleefde aan Dina, Jakobs dochter; en hij had de jonge dochter lief, en sprak naar het hart van de jonge dochter.</p> 
 <p><a name="an_34:4">34:4</a> Sichem sprak ook tot zijn vader Hemor, zeggende: Neem mij deze dochter tot een vrouw.</p> 
 <p><a name="an_34:5">34:5</a> Toen Jakob hoorde, dat hij zijn dochter Dina verontreinigd had, zo waren zijn zonen met het vee in het veld; en Jakob zweeg, totdat zij kwamen.</p> 
 <p><a name="an_34:6">34:6</a> En Hemor, de vader van Sichem, ging uit tot Jakob, om met hem te spreken.</p> 
 <p><a name="an_34:7">34:7</a> En de zonen van Jakob kwamen van het veld, als zij dit hoorden; en het smartte deze mannen, en zij ontstaken zeer, omdat hij dwaasheid in Israel gedaan had, Jakobs dochter beslapende, hetwelk alzo niet zoude gedaan worden.</p> 
 <p><a name="an_34:8">34:8</a> Toen sprak Hemor met hen, zeggende: Mijns zoons Sichems ziel is verliefd op ulieder dochter; geeft hem haar toch tot een vrouw.</p> 
 <p><a name="an_34:9">34:9</a> En verzwagert u met ons; geeft ons uw dochteren; en neemt voor u onze dochteren;</p> 
 <p><a name="an_34:10">34:10</a> En woont met ons; en het land zal voor uw aangezicht zijn; woont, en handelt daarin, en stelt u tot bezitters daarin.</p> 
 <p><a name="an_34:11">34:11</a> En Sichem zeide tot haar vader, en tot haar broederen: Laat mij genade vinden in uw ogen; en wat gij tot mij zeggen zult, zal ik geven.</p> 
 <p><a name="an_34:12">34:12</a> Vergroot zeer over mij den bruidschat en het geschenk; en ik zal geven, gelijk als gij tot mij zult zeggen; geef mij slechts de jonge dochter tot een vrouw.</p> 
 <p><a name="an_34:13">34:13</a> Toen antwoordden Jakobs zonen aan Sichem en Hemor, zijn vader, bedriegelijk, en spraken (overmits dat hij Dina, hun zuster, verontreinigd had);</p> 
 <p><a name="an_34:14">34:14</a> En zij zeiden tot hen: Wij zullen deze zaak niet kunnen doen, dat wij onze zuster aan een man geven zouden, die de voorhuid heeft; want dat ware ons een schande.</p> 
 <p><a name="an_34:15">34:15</a> Doch hierin zullen wij u ter wille zijn, zo gij wordt gelijk als wij, dat onder u besneden worde al wat mannelijk is.</p> 
 <p><a name="an_34:16">34:16</a> Dan zullen wij u onze dochteren geven, en uw dochteren zullen wij ons nemen, en wij zullen met u wonen, en wij zullen tot een volk zijn.</p> 
 <p><a name="an_34:17">34:17</a> Maar zo gij naar ons niet zult horen, om besneden te worden, zo zullen wij onze dochteren nemen, en wegtrekken.</p> 
 <p><a name="an_34:18">34:18</a> En hun woorden waren goed in de ogen van Hemor, en in de ogen van Sichem, Hemors zoon.</p> 
 <p><a name="an_34:19">34:19</a> En de jongeling vertoogde niet, deze zaak te doen; want hij had lust in Jakobs dochter; en hij was geeerd boven al zijns vaders huis.</p> 
 <p><a name="an_34:20">34:20</a> Zo kwam Hemor en Sichem, zijn zoon, tot hunner stadspoort; en zij spraken tot de mannen hunner stad, zeggende:</p> 
 <p><a name="an_34:21">34:21</a> Deze mannen zijn vreedzaam met ons; daarom laat hen in dit land wonen, en daarin handelen, en het land (ziet het is wijd van begrip) voor hun aangezicht zijn; wij zullen ons hun dochteren tot vrouwen nemen, en wij zullen onze dochteren aan hen geven.</p> 
 <p><a name="an_34:22">34:22</a> Doch hierin zullen deze mannen ons ter wille zijn, dat zij met ons wonen, om tot een volk te zijn; als al wat mannelijk is onder ons besneden wordt, gelijk als zij besneden zijn.</p> 
 <p><a name="an_34:23">34:23</a> Hun vee, en hun bezitting, en al hun beesten, zullen die niet onze zijn? Alleen laat ons hun te wille zijn, en zij zullen met ons wonen.</p> 
 <p><a name="an_34:24">34:24</a> En zij hoorden naar Hemor, en naar Sichem, zijn zoon, allen, die ter zijner stadspoort uitgingen; en zij werden besneden, al wat mannelijk was, allen, die ter zijner stadspoort uitgingen.</p> 
 <p><a name="an_34:25">34:25</a> En het geschiedde ten derden dage, toen zij in de smart waren, zo namen de twee zonen van Jakob, Simeon en Levi, broeders van Dina, een iegelijk zijn zwaard, en kwamen stoutelijk in de stad, en doodden al wat mannelijk was.</p> 
 <p><a name="an_34:26">34:26</a> Zij sloegen ook Hemor, en zijn zoon Sichem, dood met de scherpte des zwaards; en zij namen Dina uit Sichems huis, en gingen van daar.</p> 
 <p><a name="an_34:27">34:27</a> De zonen van Jakob kwamen over de verslagenen, en plunderden de stad, omdat zij hun zuster verontreinigd hadden.</p> 
 <p><a name="an_34:28">34:28</a> Hun schapen, en hun runderen, en hun ezelen, en hetgeen dat in de stad, en hetgeen dat in het veld was, namen zij.</p> 
 <p><a name="an_34:29">34:29</a> En al hun vermogen, en al hun kleine kinderen, en hun vrouwen, voerden zij gevankelijk weg, en plunderden denzelven, en al wat binnenshuis was.</p> 
 <p><a name="an_34:30">34:30</a> Toen zeide Jakob tot Simeon en tot Levi: Gij hebt mij beroerd, mits mij stinkende te maken onder de inwoners dezes lands, onder de Kanaanieten, en onder de Ferezieten; en ik ben weinig volks in getal; zo zij zich tegen mij verzamelen, zo zullen zij mij slaan, en ik zal verdelgd worden, ik en mijn huis.</p> 
 <p><a name="an_34:31">34:31</a> En zij zeiden: Zou hij dan met onze zuster als met een hoer doen?</p> 
 <p><a name="an_35:1">35:1</a> Daarna zeide God tot Jakob: Maak u op, trek op naar Beth-El, en woon aldaar; en maak daar een altaar dien God, Die u verscheen, toen gij vluchttet voor het aangezicht van uw broeder Ezau.</p> 
 <p><a name="an_35:2">35:2</a> Toen zeide Jakob tot zijn huisgezin, en tot allen, die bij hem waren: Doet weg de vreemde goden, die in het midden van u zijn, en reinigt u, en verandert uw klederen;</p> 
 <p><a name="an_35:3">35:3</a> En laat ons ons opmaken, en optrekken naar Beth-El; en ik zal daar een altaar maken dien God, Die mij antwoordt ten dage mijner benauwdheid, en met mij geweest is op den weg, die ik gewandeld heb.</p> 
 <p><a name="an_35:4">35:4</a> Toen gaven zij Jakob al die vreemde goden, die in hun hand waren, en de oorsierselen, die aan hun oren waren, en Jakob verborg ze onder den eikeboom, die bij Sichem is.</p> 
 <p><a name="an_35:5">35:5</a> En zij reisden heen; en Gods verschrikking was over de steden, die rondom hen waren, zodat zij de zonen van Jakob niet achterna jaagden.</p> 
 <p><a name="an_35:6">35:6</a> Alzo kwam Jakob te Luz, hetwelk is in het land Kanaan (dat is Beth-El), hij en al het volk, dat bij hem was.</p> 
 <p><a name="an_35:7">35:7</a> En hij bouwde aldaar een altaar, en noemde die plaats El Beth-El; want God was hem aldaar geopenbaard geweest, als hij voor zijns broeders aangezicht vlood.</p> 
 <p><a name="an_35:8">35:8</a> En Debora, de voedster van Rebekka, stierf, en zij werd begraven onder aan Beth-El; onder dien eik, welks naam hij noemde Allon-Bachuth.</p> 
 <p><a name="an_35:9">35:9</a> En God verscheen Jakob wederom, als hij van Paddan-Aram gekomen was; en Hij zegende hem.</p> 
 <p><a name="an_35:10">35:10</a> En God zeide tot hem: Uw naam is Jakob, uw naam zal voortaan niet Jakob genoemd worden, maar Israel zal uw naam zijn; en Hij noemde zijn naam Israel.</p> 
 <p><a name="an_35:11">35:11</a> Voorts zeide God tot hem: Ik ben God de Almachtige! wees vruchtbaar, en vermenigvuldig! Een volk, ja, een hoop der volken zal uit u worden, en koningen zullen uit uw lenden voortkomen.</p> 
 <p><a name="an_35:12">35:12</a> En dit land, dat Ik aan Abraham en Izak gegeven heb, dat zal Ik u geven; en aan uw zaad na u zal Ik dit land geven.</p> 
 <p><a name="an_35:13">35:13</a> Toen voer God van hem op in die plaats, waar Hij met hem gesproken had.</p> 
 <p><a name="an_35:14">35:14</a> En Jakob stelde een opgericht teken op in die plaats, waar Hij met hem gesproken had, een stenen opgericht teken; en hij stortte daarop drankoffer, en goot olie daarover.</p> 
 <p><a name="an_35:15">35:15</a> En Jakob noemde den naam dier plaats, alwaar God met hem gesproken had, Beth-El.</p> 
 <p><a name="an_35:16">35:16</a> En zij reisden van Beth-El; en er was nog een kleine streek lands om tot Efrath te komen; en Rachel baarde, en zij had het hard in haar baren.</p> 
 <p><a name="an_35:17">35:17</a> En het geschiedde, als zij het hard had in haar baren, zo zeide de vroedvrouw tot haar: Vrees niet; want deze zoon zult gij ook hebben!</p> 
 <p><a name="an_35:18">35:18</a> En het geschiedde, als haar ziel uitging (want zij stierf), dat zij zijn naam noemde Ben-oni; maar zijn vader noemde hem Benjamin.</p> 
 <p><a name="an_35:19">35:19</a> Alzo stierf Rachel; en zij werd begraven aan den weg naar Efrath, hetwelk is Bethlehem.</p> 
 <p><a name="an_35:20">35:20</a> En Jakob richtte een gedenkteken op boven haar graf, dit is het gedenkteken van Rachels graf tot op dezen dag.</p> 
 <p><a name="an_35:21">35:21</a> Toen verreisde Israel, en hij spande zijn tent op gene zijde van Migdal-Eder.</p> 
 <p><a name="an_35:22">35:22</a> En het geschiedde, als Israel in dat land woonde, dat Ruben heenging, en lag bij Bilha, zijns vaders bijwijf; en Israel hoorde het. En de zonen van Jakob waren twaalf.</p> 
 <p><a name="an_35:23">35:23</a> De zonen van Lea waren: Ruben, Jakobs eerstgeborene, daarna Simeon, en Levi, en Juda, en Issaschar, en Zebulon.</p> 
 <p><a name="an_35:24">35:24</a> De zonen van Rachel: Jozef en Benjamin.</p> 
 <p><a name="an_35:25">35:25</a> En de zonen van Bilha, Rachels dienstmaagd: Dan en Nafthali.</p> 
 <p><a name="an_35:26">35:26</a> En de zonen van Zilpa, Lea's dienstmaagd: Gad en Aser. Deze zijn de zonen van Jakob, die hem geboren zijn in Paddan-Aram.</p> 
 <p><a name="an_35:27">35:27</a> En Jakob kwam tot Izak, zijn vader, in Mamre, te Kirjath-Arba, hetwelk is Hebron, waar Abraham als vreemdeling had verkeerd, en Izak.</p> 
 <p><a name="an_35:28">35:28</a> En de dagen van Izak waren honderd jaren, en tachtig jaren.</p> 
 <p><a name="an_35:29">35:29</a> En Izak gaf den geest en stierf, en werd verzameld tot zijn volken, oud en zat van dagen; en zijn zonen Ezau en Jakob begroeven hem.</p> 
 <p><a name="an_36:1">36:1</a> Dit nu zijn de geboorten van Ezau, welke is Edom.</p> 
 <p><a name="an_36:2">36:2</a> Ezau nam zijn vrouwen uit de dochteren van Kanaan, Ada, de dochter van Elon, de Hethiet, en Aholibama, de dochter van Ana, de dochter van Zibeon, de Heviet;</p> 
 <p><a name="an_36:3">36:3</a> En Basmath, de dochter van Ismael, zuster van Nebajoth.</p> 
 <p><a name="an_36:4">36:4</a> Ada nu baarde aan Ezau Elifaz, en Basmath baarde Rehuel.</p> 
 <p><a name="an_36:5">36:5</a> En Aholibama baarde Jehus, en Jaelam, en Korah. Dit zijn de zonen van Ezau, die hem geboren zijn in het land Kanaan.</p> 
 <p><a name="an_36:6">36:6</a> Ezau nu had genomen zijn vrouwen, en zijn zonen, en zijn dochters, en al de zielen zijns huizes, en zijn vee, en al zijn beesten, en al zijn bezitting, die hij in het land Kanaan geworven had, en was vertrokken naar een ander land, van het aangezicht van zijn broeder Jakob.</p> 
 <p><a name="an_36:7">36:7</a> Want hun have was te veel, om samen te wonen; en het land hunner vreemdelingschappen kon ze niet dragen vanwege hun vee.</p> 
 <p><a name="an_36:8">36:8</a> Derhalve woonde Ezau op het gebergte Seir. Ezau is Edom.</p> 
 <p><a name="an_36:9">36:9</a> Dit nu zijn de geboorten van Ezau, de vader der Edomieten, op het gebergte van Seir.</p> 
 <p><a name="an_36:10">36:10</a> Dit zijn de namen der zonen van Ezau: Elifaz, de zoon van Ada, Ezau's huisvrouw; Rehuel, de zoon van Basmath, Ezau's huisvrouw.</p> 
 <p><a name="an_36:11">36:11</a> En de zonen van Elifaz waren: Teman, Omar, Zefo, en Gaetam, en Kenaz.</p> 
 <p><a name="an_36:12">36:12</a> En Timna was een bijwijf van Elifaz, den zoon van Ezau, en zij baarde aan Elifaz Amalek; dit zijn de zonen van Ada, Ezau's huisvrouw.</p> 
 <p><a name="an_36:13">36:13</a> En dit zijn de zonen van Rehuel: Nahath, en Zerah, Samma en Mizza; dat zijn geweest de zonen van Basmath, Ezau's huisvrouw.</p> 
 <p><a name="an_36:14">36:14</a> En dit zijn geweest de zonen van Aholibama, dochter van Ana, dochter van Zibeon, Ezau's huisvrouw; en zij baarde aan Ezau Jehus, en Jaelam, en Korah.</p> 
 <p><a name="an_36:15">36:15</a> Dit zijn de vorsten der zonen van Ezau: de zonen van Elifaz, den eerstgeborene van Ezau, waren: de vorst Teman, de vorst Omar, de vorst Zefo, de vorst Kenaz.</p> 
 <p><a name="an_36:16">36:16</a> De vorst Korah, de vorst Gaetam, de vorst Amalek; dat zijn de vorsten van Elifaz in het land Edom; dat zijn de zonen van Ada.</p> 
 <p><a name="an_36:17">36:17</a> En dit zijn de zonen van Rehuel, den zoon van Ezau: de vorst Nahath, de vorst Zera, de vorst Samma, de vorst Mizza; dat zijn de vorsten van Rehuel in het land Edom; dat zijn de zonen van Basmath, de huisvrouw van Ezau.</p> 
 <p><a name="an_36:18">36:18</a> En dit zijn de zonen van Aholibama, de huisvrouw van Ezau: de vorst Jehus, de vorst Jaelam, de vorst Korah; dat zijn de vorsten van Aholibama, de dochter van Ana, de huisvrouw van Ezau.</p> 
 <p><a name="an_36:19">36:19</a> Dat zijn de zonen van Ezau, en dat zijn hunlieder vorsten; hij is Edom.</p> 
 <p><a name="an_36:20">36:20</a> Dit zijn de zonen van Seir, den Horiet, inwoners van dat land: Lotan, en Sobal, en Zibeon, en Ana,</p> 
 <p><a name="an_36:21">36:21</a> En Dison, en Ezer, en Disan; dat zijn de vorsten der Horieten, zonen van Seir, in het land van Edom.</p> 
 <p><a name="an_36:22">36:22</a> En de zonen van Lotan waren Hori en Hemam; en Lotans zuster was Timna.</p> 
 <p><a name="an_36:23">36:23</a> En dit zijn de zonen van Sobal: Alvan en Manahath, en Ebal, en Sefo, en Onam.</p> 
 <p><a name="an_36:24">36:24</a> En dit zijn de zonen van Zibeon: Aja en Ana, hij is die Ana, die de muilen in de woestijn gevonden heeft, toen hij de ezels van zijn vader Zibeon weidde.</p> 
 <p><a name="an_36:25">36:25</a> En dit zijn de zonen van Ana: Dison; en Aholibama was de dochter van Ana.</p> 
 <p><a name="an_36:26">36:26</a> En dit zijn de zonen van Dison: Hemdan, en Esban, en Ithran, en Cheran.</p> 
 <p><a name="an_36:27">36:27</a> Dit zijn de zonen van Ezer: Bilhan, en Zaavan, en Akan.</p> 
 <p><a name="an_36:28">36:28</a> Dit zijn de zonen van Disan: Uz en Aran.</p> 
 <p><a name="an_36:29">36:29</a> Dit zijn de vorsten der Horieten: de vorst Lotan, de vorst Sobal, de vorst Zibeon, de vorst Ana.</p> 
 <p><a name="an_36:30">36:30</a> De vorst Dison, de vorst Ezer, de vorst Disan; dit zijn de vorsten der Horieten, naar hun vorsten in het land Seir.</p> 
 <p><a name="an_36:31">36:31</a> En dit zijn koningen, die geregeerd hebben in het land Edom, eer een koning regeerde over de kinderen Israels.</p> 
 <p><a name="an_36:32">36:32</a> Bela dan, de zoon van Beor, regeerde in Edom, en de naam zijner stad was Dinhaba.</p> 
 <p><a name="an_36:33">36:33</a> En Bela stierf, en Jobab, de zoon van Zerah, van Bozra, regeerde in zijn plaats.</p> 
 <p><a name="an_36:34">36:34</a> En Jobab stierf, en Husam, uit der Temanieten land, regeerde in zijn plaats.</p> 
 <p><a name="an_36:35">36:35</a> En Husam stierf, en in zijn plaats regeerde Hadad, de zoon van Bedad, die Midian versloeg in het veld van Moab; en de naam zijner stad was Avith.</p> 
 <p><a name="an_36:36">36:36</a> En Hadad stierf, en Samla, van Masreka, regeerde in zijn plaats.</p> 
 <p><a name="an_36:37">36:37</a> En Samla stierf, en Saul van Rehoboth, aan de rivier, regeerde in zijn plaats.</p> 
 <p><a name="an_36:38">36:38</a> En Saul stierf, en Baal-Hanan, de zoon van Achbor, regeerde in zijn plaats.</p> 
 <p><a name="an_36:39">36:39</a> En Baal-Hanan, de zoon van Achbor, stierf, en Hadar regeerde in zijn plaats; en de naam zijner stad was Pahu; en de naam zijner huisvrouw was Mechetabeel, een dochter van Matred, de dochter van Mezahab.</p> 
 <p><a name="an_36:40">36:40</a> En dit zijn de namen der vorsten van Ezau, naar hun geslachten, naar hun plaatsen, met hun namen: de vorst Timna, de vorst Alva, de vorst Jetheth,</p> 
 <p><a name="an_36:41">36:41</a> De vorst Aholibama, de vorst Ela, de vorst Pinon,</p> 
 <p><a name="an_36:42">36:42</a> De vorst Kenaz, de vorst Teman, de vorst Mibzar,</p> 
 <p><a name="an_36:43">36:43</a> De vorst Magdiel, de vorst Iram; dit zijn de vorsten van Edom, naar hun woningen, in het land hunner bezitting; hij is Ezau, de vader van Edom.</p> 
 <p><a name="an_37:1">37:1</a> En Jakob woonde in het land der vreemdelingschappen zijns vaders, in het land Kanaan.</p> 
 <p><a name="an_37:2">37:2</a> Dit zijn Jakobs geschiedenissen. Jozef, zijnde een zoon van zeventien jaren, weidde de kudde met zijn broeders (en hij was een jongeling), met de zonen van Bilha, en de zonen van Zilpa, zijns vaders vrouwen; en Jozef bracht hun kwaad gerucht tot hun vader.</p> 
 <p><a name="an_37:3">37:3</a> En Israel had Jozef lief, boven al zijn zonen; want hij was hem een zoon des ouderdoms; en hij maakte hem een veelvervigen rok.</p> 
 <p><a name="an_37:4">37:4</a> Als nu zijn broeders zagen, dat hun vader hem boven al zijn broederen liefhad, haatten zij hem, en konden hem niet vredelijk toespreken.</p> 
 <p><a name="an_37:5">37:5</a> Ook droomde Jozef een droom, dien hij aan zijn broederen vertelde; daarom haatten zij hem nog te meer.</p> 
 <p><a name="an_37:6">37:6</a> En hij zeide tot hen: Hoort toch dezen droom, dien ik gedroomd heb.</p> 
 <p><a name="an_37:7">37:7</a> En ziet, wij waren schoven bindende in het midden des velds; en ziet, mijn schoof stond op, en bleef ook staande; en ziet, uw schoven kwamen rondom, en bogen zich neder voor mijn schoof.</p> 
 <p><a name="an_37:8">37:8</a> Toen zeiden zijn broeders tot hem: Zult gij dan ganselijk over ons regeren: zult gij dan ganselijk over ons heersen? Zo haatten zij hem nog te meer, om zijn dromen en om zijn woorden.</p> 
 <p><a name="an_37:9">37:9</a> En hij droomde nog een anderen droom, en verhaalde dien aan zijn broederen; en hij zeide: Ziet, ik heb nog een droom gedroomd, en ziet, de zon, en de maan en elf sterren bogen zich voor mij neder.</p> 
 <p><a name="an_37:10">37:10</a> En als hij het aan zijn vader en aan zijn broederen verhaalde, bestrafte hem zijn vader, en zeide tot hem: Wat is dit voor een droom, dien gij gedroomd hebt; zullen wij dan ganselijk komen, ik, en uw moeder, en uw broeders, om ons voor u ter aarde te buigen?</p> 
 <p><a name="an_37:11">37:11</a> Zijn broeders dan benijdden hem; doch zijn vader bewaarde deze zaak.</p> 
 <p><a name="an_37:12">37:12</a> En zijn broeders gingen heen, om de kudde van hun vader te weiden bij Sichem.</p> 
 <p><a name="an_37:13">37:13</a> Zo zeide Israel tot Jozef: Weiden uw broeders niet bij Sichem? Kom, dat ik u tot hen zende. En hij zeide tot hem: Zie, hier ben ik!</p> 
 <p><a name="an_37:14">37:14</a> En hij zeide tot hem: Ga toch heen, zie naar den welstand van uw broederen, en naar den welstand van de kudde, en breng mij een woord wederom. Zo zond hij hem uit het dal Hebron, en hij kwam te Sichem.</p> 
 <p><a name="an_37:15">37:15</a> En een man vond hem (want ziet, hij was dwalende in het veld); zo vraagde hem deze man, zeggende: Wat zoekt gij?</p> 
 <p><a name="an_37:16">37:16</a> En hij zeide: Ik zoek mijn broederen; geef mij toch te kennen, waar zij weiden.</p> 
 <p><a name="an_37:17">37:17</a> Zo zeide die man: Zij zijn van hier gereisd; want ik hoorde hen zeggen: Laat ons naar Dothan gaan. Jozef dan ging zijn broederen na, en vond hen te Dothan.</p> 
 <p><a name="an_37:18">37:18</a> En zij zagen hem van verre; en eer hij tot hen naderde, sloegen zij tegen hem een listigen raad, om hem te doden.</p> 
 <p><a name="an_37:19">37:19</a> En zij zeiden de een tot den ander: Ziet, daar komt die meester-dromer aan!</p> 
 <p><a name="an_37:20">37:20</a> Nu komt dan, en laat ons hem doodslaan, en hem in een dezer kuilen werpen; en wij zullen zeggen: een boos dier heeft hem opgegeten; zo zullen wij zien, wat van zijn dromen worden zal.</p> 
 <p><a name="an_37:21">37:21</a> Ruben hoorde dat, en verloste hem uit hun hand; en hij zeide: Laat ons hem niet aan het leven slaan.</p> 
 <p><a name="an_37:22">37:22</a> Ook zeide Ruben tot hen: Vergiet geen bloed; werpt hem in dezen kuil die in de woestijn is, en legt de hand niet aan hem; opdat hij hem uit hun hand verloste, om hem tot zijn vader weder te brengen.</p> 
 <p><a name="an_37:23">37:23</a> En het geschiedde, als Jozef tot zijn broederen kwam, zo togen zij Jozef zijn rok uit, den veelvervigen rok, dien hij aanhad.</p> 
 <p><a name="an_37:24">37:24</a> En zij namen hem, en wierpen hem in den kuil; doch de kuil was ledig; er was geen water in.</p> 
 <p><a name="an_37:25">37:25</a> Daarna zaten zij neder om brood te eten, en hieven hun ogen op, en zagen, en ziet, een reisgezelschap van Ismaelieten kwam uit Gilead; en hun kemelen droegen specerijen en balsem, en mirre, reizende, om dat af te brengen naar Egypte.</p> 
 <p><a name="an_37:26">37:26</a> Toen zeide Juda tot zijn broederen: Wat gewin zal het zijn, dat wij onzen broeder doodslaan, en zijn bloed verbergen?</p> 
 <p><a name="an_37:27">37:27</a> Komt, en laat ons hem aan deze Ismaelieten verkopen, en onze hand zij niet aan hem; want hij is onze broeder, ons vlees, en zijn broederen hoorden hem.</p> 
 <p><a name="an_37:28">37:28</a> Als nu de Midianietische kooplieden voorbijtogen, zo trokken en hieven zij Jozef op uit den kuil, en verkochten Jozef aan deze Ismaelieten voor twintig zilverlingen; die brachten Jozef naar Egypte.</p> 
 <p><a name="an_37:29">37:29</a> Als nu Ruben tot den kuil wederkeerde, ziet, zo was Jozef niet in den kuil; toen scheurde hij zijn klederen.</p> 
 <p><a name="an_37:30">37:30</a> En hij keerde weder tot zijn broederen, en zeide: De jongeling is er niet; en ik, waar zal ik heengaan?</p> 
 <p><a name="an_37:31">37:31</a> Toen namen zij Jozefs rok, en zij slachtten een geitenbok, en zij doopten den rok in het bloed.</p> 
 <p><a name="an_37:32">37:32</a> En zij zonden den veelvervigen rok, en deden hem tot hun vader brengen, en zeiden: Dezen hebben wij gevonden; beken toch, of deze uws zoons rok zij, of niet.</p> 
 <p><a name="an_37:33">37:33</a> En hij bekende hem, en zeide: Het is mijns zoons rok! een boos dier heeft hem opgegeten! voorzeker is Jozef verscheurd!</p> 
 <p><a name="an_37:34">37:34</a> Toen scheurde Jakob zijn klederen, en legde een zak om zijn lenden; en hij bedreef rouw over zijn zoon vele dagen.</p> 
 <p><a name="an_37:35">37:35</a> En al zijn zonen, en al zijn dochteren maakten zich op, om hem te troosten; maar hij weigerde zich te laten troosten, en zeide: Want ik zal, rouw bedrijvende, tot mijn zoon in het graf nederdalen. Alzo beweende hem zijn vader.</p> 
 <p><a name="an_37:36">37:36</a> En de Midianieten verkochten hem in Egypte, aan Potifar, een hoveling van Farao, overste der trawanten.</p> 
 <p><a name="an_38:1">38:1</a> En het geschiedde ten zelven tijde, dat Juda van zijn broederen aftoog, en hij keerde in tot een man van Adullam, wiens naam was Hira.</p> 
 <p><a name="an_38:2">38:2</a> En Juda zag aldaar de dochter van een Kanaanietisch man, wiens naam was Sua; en hij nam haar, en ging tot haar in.</p> 
 <p><a name="an_38:3">38:3</a> En zij werd bevrucht, en baarde een zoon, en hij noemde zijn naam Er.</p> 
 <p><a name="an_38:4">38:4</a> Daarna werd zij weder bevrucht, en baarde een zoon, en zij noemde zijn naam Onan.</p> 
 <p><a name="an_38:5">38:5</a> En zij voer nog voort, en baarde een zoon, en noemde zijn naam Sela; doch hij was te Chezib, toen zij hem baarde.</p> 
 <p><a name="an_38:6">38:6</a> Juda nu nam een vrouw voor Er, zijn eerstgeborene, en haar naam was Thamar.</p> 
 <p><a name="an_38:7">38:7</a> Maar Er, de eerstgeborene van Juda, was kwaad in des HEEREN ogen; daarom doodde hem de HEERE.</p> 
 <p><a name="an_38:8">38:8</a> Toen zeide Juda tot Onan: Ga in tot uws broeders huisvrouw, en trouw haar in uws broeders naam, en verwek uw broeder zaad.</p> 
 <p><a name="an_38:9">38:9</a> Doch Onan, wetende, dat dit zaad voor hem niet zoude zijn, zo geschiedde het, als hij tot zijns broeders huisvrouw inging, dat hij het verdierf tegen de aarde, om zijn broeder geen zaad te geven.</p> 
 <p><a name="an_38:10">38:10</a> En het was kwaad in des HEEREN ogen, wat hij deed; daarom doodde Hij hem ook.</p> 
 <p><a name="an_38:11">38:11</a> Toen zeide Juda tot Thamar, zijn schoondochter: Blijf weduwe in uws vaders huis, totdat mijn zoon Sela groot wordt; want hij zeide: Dat niet misschien ook deze sterve, gelijk zijn broeders! Zo ging Thamar heen, en bleef in haar vaders huis.</p> 
 <p><a name="an_38:12">38:12</a> Als nu vele dagen verlopen waren, stierf de dochter van Sua, de huisvrouw van Juda; daarna troostte zich Juda, en ging op tot zijn schaapscheerders naar Timna toe, hij en Hira, zijn vriend, de Adullamiet.</p> 
 <p><a name="an_38:13">38:13</a> En men gaf Thamar te kennen, zeggende: Zie, uw schoonvader gaat op naar Timna, om zijn schapen te scheren.</p> 
 <p><a name="an_38:14">38:14</a> Toen legde zij de klederen van haar weduwschap van zich af, en zij bedekte zich met een sluier, en bewond zich, en zette zich aan den ingang der twee fonteinen, die op den weg naar Timna is; want zij zag, dat Sela groot geworden was, en zij hem niet ter vrouw was gegeven.</p> 
 <p><a name="an_38:15">38:15</a> Als Juda haar zag, zo hield hij haar voor een hoer, overmits zij haar aangezicht bedekt had.</p> 
 <p><a name="an_38:16">38:16</a> En hij week tot haar naar den weg, en zeide: Kom toch, laat mij tot u ingaan; want hij wist niet, dat zij zijn schoondochter was. En zij zeide: Wat zult gij mij geven, dat gij tot mij ingaat?</p> 
 <p><a name="an_38:17">38:17</a> En hij zeide: Ik zal u een geitenbok van de kudde zenden. En zij zeide: Zo gij pand zult geven, totdat gij hem zendt.</p> 
 <p><a name="an_38:18">38:18</a> Toen zeide hij: Wat pand is het, dat ik u geven zal? En zij zeide: Uw zegelring en uw snoer en uw staf, die in uw hand is; hetwelk hij haar gaf, en ging tot haar in; en zij ontving bij hem.</p> 
 <p><a name="an_38:19">38:19</a> En zij maakte zich op, en ging heen, en legde haar sluier van zich af, en zij trok aan de klederen van haar weduwschap.</p> 
 <p><a name="an_38:20">38:20</a> En Juda zond den geitenbok door de hand van zijn vriend, den Adullamiet, om het pand uit de hand der vrouw te nemen; maar hij vond haar niet.</p> 
 <p><a name="an_38:21">38:21</a> En hij vraagde de lieden van haar plaats, zeggende: Waar is de hoer, die bij deze twee fonteinen aan den weg was? En zij zeiden: Hier is geen hoer geweest.</p> 
 <p><a name="an_38:22">38:22</a> En hij keerde weder tot Juda, en zeide: Ik heb haar niet gevonden; en ook zeiden de lieden van die plaats: Hier is geen hoer geweest.</p> 
 <p><a name="an_38:23">38:23</a> Toen zeide Juda: Zij neme het voor zich, opdat wij misschien niet tot verachting worden; zie, ik heb deze bok gezonden; maar gij hebt haar niet gevonden.</p> 
 <p><a name="an_38:24">38:24</a> En het geschiedde omtrent na drie maanden, dat men Juda te kennen gaf, zeggende: Thamar, uw schoondochter, heeft gehoereerd, en ook zie, zij is zwanger van hoererij. Toen zeide Juda: Breng ze hervoor, dat zij verbrand worde!</p> 
 <p><a name="an_38:25">38:25</a> Als zij voorgebracht werd, schikte zij tot haar schoonvader, om te zeggen: Bij den man, wiens deze dingen zijn, ben ik zwanger; en zij zeide: Beken toch, wiens deze zegelring, en deze snoeren, en deze staf zijn.</p> 
 <p><a name="an_38:26">38:26</a> En Juda kende ze, en zeide: Zij is rechtvaardiger dan ik, daarom, omdat ik haar aan mijn zoon Sela niet gegeven heb. En hij bekende haar voortaan niet meer.</p> 
 <p><a name="an_38:27">38:27</a> En het geschiedde ten tijde, als zij baren zou, ziet, zo waren tweelingen in haar buik.</p> 
 <p><a name="an_38:28">38:28</a> En het geschiedde, als zij baarde, dat een de hand uitgaf; en de vroedvrouw nam dezelve, en zij bond een scharlaken draad om zijn hand, zeggende: Deze komt het eerst uit.</p> 
 <p><a name="an_38:29">38:29</a> Maar het geschiedde, als hij zijn hand weder intoog, ziet, zo kwam zijn broeder uit; en zij zeide: Hoe zijt gij doorgebroken? op u is de breuke! en men noemde zijn naam Perez.</p> 
 <p><a name="an_38:30">38:30</a> En daarna kwam zijn broeder uit, om wiens hand de scharlaken draad was; en men noemde zijn naam Zera.</p> 
 <p><a name="an_39:1">39:1</a> Jozef nu werd naar Egypte afgevoerd; en Potifar, een hoveling van Farao, een overste der trawanten, een Egyptisch man, kocht hem uit de hand der Ismaelieten, die hem derwaarts afgevoerd hadden.</p> 
 <p><a name="an_39:2">39:2</a> En de HEERE was met Jozef, zodat hij een voorspoedig man was; en hij was in het huis van zijn heer, den Egyptenaar.</p> 
 <p><a name="an_39:3">39:3</a> Als nu zijn heer zag, dat de HEERE met hem was, en dat de HEERE al wat hij deed, door zijn hand voorspoedig maakte;</p> 
 <p><a name="an_39:4">39:4</a> Zo vond Jozef genade in zijn ogen, en diende hem; en hij stelde hem over zijn huis; en al wat hij had, gaf hij in zijn hand.</p> 
 <p><a name="an_39:5">39:5</a> En het geschiedde van toen af, dat hij hem over zijn huis, en over al wat het zijne was, gesteld had, dat de HEERE des Egyptenaars huis zegende, om Jozefs wil; ja, de zegen des HEEREN was in alles, wat hij had, in het huis en in het veld.</p> 
 <p><a name="an_39:6">39:6</a> En hij liet alles, wat hij had, in Jozefs hand, zodat hij met hem van geen ding kennis had, behalve van het brood, dat hij at. En Jozef was schoon van gedaante, en schoon van aangezicht.</p> 
 <p><a name="an_39:7">39:7</a> En het geschiedde na deze dingen, dat de huisvrouw zijns heren haar ogen op Jozef wierp; en zij zeide: lig bij mij!</p> 
 <p><a name="an_39:8">39:8</a> Maar hij weigerde het, en zeide tot de huisvrouw zijns heren: Zie, mijn heer heeft geen kennis met mij, wat er in het huis is; en al wat hij heeft, dat heeft hij in mijn hand gegeven.</p> 
 <p><a name="an_39:9">39:9</a> Niemand is groter in dit huis dan ik, en hij heeft voor mij niets onthouden, dan u, daarin dat gij zijn huisvrouw zijt; hoe zoude ik dan dit een zo groot kwaad doen, en zondigen tegen God!</p> 
 <p><a name="an_39:10">39:10</a> En het geschiedde, als zij Jozef dag op dag aansprak, en hij naar haar niet hoorde, om bij haar te liggen, en bij haar te zijn;</p> 
 <p><a name="an_39:11">39:11</a> Zo gebeurde het op zulk een dag, dat hij in het huis kwam, om zijn werk te doen; en niemand van de lieden des huizes was daar binnenshuis.</p> 
 <p><a name="an_39:12">39:12</a> En zij greep hem bij zijn kleed, zeggende: Lig bij mij! En hij liet zijn kleed in haar hand, en vluchtte, en ging uit naar buiten.</p> 
 <p><a name="an_39:13">39:13</a> En het geschiedde, als zij zag, dat hij zijn kleed in haar hand gelaten had, en naar buiten gevlucht was;</p> 
 <p><a name="an_39:14">39:14</a> Zo riep zij de lieden van haar huis, en sprak tot hen, zeggende: Ziet, hij heeft ons den Hebreeuwsen man ingebracht, om met ons te spotten; hij is tot mij gekomen, om bij mij te liggen, en ik heb geroepen met luider stem;</p> 
 <p><a name="an_39:15">39:15</a> En het geschiedde, als hij hoorde, dat ik mijn stem verhief, en riep, zo verliet hij zijn kleed bij mij, en vluchtte, en ging uit naar buiten.</p> 
 <p><a name="an_39:16">39:16</a> En zij legde zijn kleed bij zich, totdat zijn heer in zijn huis kwam.</p> 
 <p><a name="an_39:17">39:17</a> Toen sprak zij tot hem naar diezelfde woorden, zeggende: De Hebreeuwse knecht, dien gij ons hebt ingebracht, is tot mij gekomen, om met mij te spotten.</p> 
 <p><a name="an_39:18">39:18</a> En het is geschied, als ik mijn stem verhief, en riep, dat hij zijn kleed bij mij liet, en vluchtte naar buiten.</p> 
 <p><a name="an_39:19">39:19</a> En het geschiedde, als zijn heer de woorden zijner huisvrouw hoorde, die zij tot hem sprak, zeggende: Naar deze zelfde woorden heeft mij uw knecht gedaan, zo ontstak zijn toorn.</p> 
 <p><a name="an_39:20">39:20</a> En Jozefs heer nam hem, en leverde hem in het gevangenhuis, ter plaatse, waar des konings gevangenen gevangen waren; alzo was hij daar in het gevangenhuis.</p> 
 <p><a name="an_39:21">39:21</a> Doch de HEERE was met Jozef, en wende Zijn goedertierenheid tot hem; en gaf hem genade in de ogen van den overste van het gevangenhuis.</p> 
 <p><a name="an_39:22">39:22</a> En de overste van het gevangenhuis gaf al de gevangenen, die in het gevangenhuis waren, in Jozefs hand; en al wat zij daar deden, deed hij.</p> 
 <p><a name="an_39:23">39:23</a> De overste van het gevangenhuis zag gans op geen ding, dat in zijn hand was, overmits dat de HEERE met hem was; en wat hij deed, dat deed de HEERE wel gedijen.</p> 
 <p><a name="an_40:1">40:1</a> En het geschiedde na deze dingen, dat de schenker des konings van Egypte en de bakker, zondigden tegen hun heer, tegen den koning van Egypte.</p> 
 <p><a name="an_40:2">40:2</a> Zodat Farao zeer toornig werd op zijn twee hovelingen, op den overste der schenkers, en op den overste der bakkers.</p> 
 <p><a name="an_40:3">40:3</a> En hij leverde hen in bewaring, ten huize van den overste der trawanten, in het gevangenhuis, ter plaatse, waar Jozef gevangen was.</p> 
 <p><a name="an_40:4">40:4</a> En de overste der trawanten bestelde Jozef bij hen, dat hij hen diende; en zij waren sommige dagen in bewaring.</p> 
 <p><a name="an_40:5">40:5</a> Zij droomden nu beiden een droom, elk zijn droom, in een nacht, elk naar de uitlegging zijns drooms, de schenker en de bakker, die des konings van Egypte waren, die gevangen waren in het gevangenhuis.</p> 
 <p><a name="an_40:6">40:6</a> En Jozef kwam des morgens tot hen, en hij zag hen aan, en ziet, zij waren ontsteld.</p> 
 <p><a name="an_40:7">40:7</a> Toen vraagde hij de hovelingen van Farao, die bij hem waren in hechtenis van het huis zijns heren, zeggende: Waarom zijn uw aangezichten heden kwalijk gesteld?</p> 
 <p><a name="an_40:8">40:8</a> En zij zeiden tot hem: Wij hebben een droom gedroomd, en er is niemand, die hem uitlegge. En Jozef zeide tot hen: Zijn de uitleggingen niet van God? Vertelt ze mij toch.</p> 
 <p><a name="an_40:9">40:9</a> Toen vertelde de overste der schenkers Jozef zijn droom, en zeide tot hem: In mijn droom, zie, zo was een wijnstok voor mijn aangezicht;</p> 
 <p><a name="an_40:10">40:10</a> En aan den wijnstok waren drie ranken; en hij was als bottende, zijn bloeisel ging op, zijn trossen brachten rijpe druiven voort.</p> 
 <p><a name="an_40:11">40:11</a> En Farao's beker was in mijn hand; en ik nam die druiven, en drukte ze uit in Farao's beker, en ik gaf den beker op Farao's hand.</p> 
 <p><a name="an_40:12">40:12</a> Toen zeide Jozef tot hem: Dit is zijn uitlegging: de drie ranken zijn drie dagen.</p> 
 <p><a name="an_40:13">40:13</a> Binnen nog drie dagen zal Farao uw hoofd verheffen, en zal u in uw staat herstellen; en gij zult Farao's beker in zijn hand geven, naar de vorige wijze, toen gij zijn schenker waart.</p> 
 <p><a name="an_40:14">40:14</a> Doch gedenk mijner bij uzelven, wanneer het u wel gaan zal, en doe toch weldadigheid aan mij, en doe van mij melding bij Farao, en maak, dat ik uit dit huis kome.</p> 
 <p><a name="an_40:15">40:15</a> Want ik ben diefelijk ontstolen uit het land der Hebreen; en ook heb ik hier niets gedaan, dat zij mij in dezen kuil gezet hebben.</p> 
 <p><a name="an_40:16">40:16</a> Toen de overste der bakkers zag, dat hij een goede uitlegging gedaan had, zo zeide hij tot Jozef: Ik was ook in mijn droom, en zie, drie getraliede korven waren op mijn hoofd.</p> 
 <p><a name="an_40:17">40:17</a> En in den opperste korf was van alle spijze van Farao, die bakkerswerk is; en het gevogelte at dezelve uit de korf, van boven mijn hoofd.</p> 
 <p><a name="an_40:18">40:18</a> Toen antwoordde Jozef, en zeide: Dit is zijn uitlegging: de drie korven zijn drie dagen.</p> 
 <p><a name="an_40:19">40:19</a> Binnen nog drie dagen zal Farao uw hoofd verheffen van boven u, en hij zal u aan een hout hangen, en het gevogelte zal uw vlees van boven u eten.</p> 
 <p><a name="an_40:20">40:20</a> En het geschiedde op den derden dag, den dag van Farao's geboorte, dat hij voor al zijn knechten een maaltijd maakte; en hij verhief het hoofd van den overste der schenkers, en het hoofd van den overste der bakkers, in het midden zijner knechten.</p> 
 <p><a name="an_40:21">40:21</a> En hij deed den overste der schenkers wederkeren tot zijn schenkambt, zodat hij den beker op Farao's hand gaf.</p> 
 <p><a name="an_40:22">40:22</a> Maar den overste der bakkers hing hij op; gelijk Jozef hun uitgelegd had.</p> 
 <p><a name="an_40:23">40:23</a> Doch de overste der schenkers gedacht aan Jozef niet, maar vergat hem.</p> 
 <p><a name="an_41:1">41:1</a> En het geschiedde ten einde van twee volle jaren, dat Farao droomde, en ziet, hij stond aan de rivier.</p> 
 <p><a name="an_41:2">41:2</a> En ziet, uit de rivier kwamen op zeven koeien, schoon van aanzien, en vet van vlees, en zij weidden in het gras.</p> 
 <p><a name="an_41:3">41:3</a> En ziet, zeven andere koeien kwamen na die op uit de rivier, lelijk van aanzien, en dun van vlees; en zij stonden bij de andere koeien aan den oever der rivier.</p> 
 <p><a name="an_41:4">41:4</a> En die koeien, lelijk van aanzien, en dun van vlees, aten op die zeven koeien, schoon van aanzien en vet. Toen ontwaakte Farao.</p> 
 <p><a name="an_41:5">41:5</a> Daarna sliep hij en droomde andermaal; en ziet, zeven aren rezen op, in een halm, vet en goed.</p> 
 <p><a name="an_41:6">41:6</a> En ziet, zeven dunne en van den oostenwind verzengde aren schoten na dezelve uit.</p> 
 <p><a name="an_41:7">41:7</a> En de dunne aren verslonden de zeven vette en volle aren. Toen ontwaakte Farao, en ziet, het was een droom.</p> 
 <p><a name="an_41:8">41:8</a> En het geschiedde in den morgenstond, dat zijn geest verslagen was, en hij zond heen, en riep al de tovenaars van Egypte, en al de wijzen, die daarin waren; en Farao vertelde hun zijn droom; maar er was niemand, die ze aan Farao uitlegde.</p> 
 <p><a name="an_41:9">41:9</a> Toen sprak de overste der schenkers tot Farao, zeggende: Ik gedenk heden aan mijn zonden.</p> 
 <p><a name="an_41:10">41:10</a> Farao was zeer vertoornd op zijn dienaars, en leverde mij in bewaring ten huize van den overste der trawanten, mij en den overste der bakkers.</p> 
 <p><a name="an_41:11">41:11</a> En in een nacht droomden wij een droom, ik en hij; wij droomden elk naar de uitlegging zijns drooms.</p> 
 <p><a name="an_41:12">41:12</a> En aldaar was bij ons een Hebreeuws jongeling, een knecht van den overste der trawanten; en wij vertelden ze hem, en hij legde ons onze dromen uit; een ieder legde hij ze uit, naar zijn droom.</p> 
 <p><a name="an_41:13">41:13</a> En gelijk hij ons uitlegde, alzo is het geschied; mij heeft hij hersteld in mijn staat, en hem gehangen.</p> 
 <p><a name="an_41:14">41:14</a> Toen zond Farao en riep Jozef en zij deden hem haastelijk uit den kuil komen; en men schoor hem, en men veranderde zijn klederen; en hij kwam tot Farao.</p> 
 <p><a name="an_41:15">41:15</a> En Farao sprak tot Jozef: Ik heb een droom gedroomd, en er is niemand, die hem uitlegge; maar ik heb van u horen zeggen, als gij een droom hoort, dat gij hem uitlegt.</p> 
 <p><a name="an_41:16">41:16</a> En Jozef antwoordde Farao, zeggende: Het is buiten mij! God zal Farao's welstand aanzeggen.</p> 
 <p><a name="an_41:17">41:17</a> Toen sprak Farao tot Jozef: Zie, in mijn droom stond ik aan den oever der rivier;</p> 
 <p><a name="an_41:18">41:18</a> En zie, uit de rivier kwamen op zeven koeien, vet van vlees en schoon van gedaante, en zij weidden in het gras.</p> 
 <p><a name="an_41:19">41:19</a> En zie, zeven andere koeien kwamen op na deze, mager en zeer lelijk van gedaante, rank van vlees; ik heb dergelijke van lelijkheid niet gezien in het ganse Egypteland.</p> 
 <p><a name="an_41:20">41:20</a> En die ranke en lelijke koeien aten die eerste zeven vette koeien op;</p> 
 <p><a name="an_41:21">41:21</a> Dewelke in haar buik inkwamen; maar men merkte niet, dat ze in haar buik ingekomen waren; want haar aanzien was lelijk, gelijk als in het begin. Toen ontwaakte ik.</p> 
 <p><a name="an_41:22">41:22</a> Daarna zag ik in mijn droom, en zie zeven aren rezen op in een halm, vol en goed.</p> 
 <p><a name="an_41:23">41:23</a> En zie, zeven dorre, dunne en van den oostenwind verzengde aren, schoten na dezelve uit;</p> 
 <p><a name="an_41:24">41:24</a> En de zeven dunne aren verslonden die zeven goede aren. En ik heb het den tovenaars gezegd; maar er was niemand, die het mij verklaarde.</p> 
 <p><a name="an_41:25">41:25</a> Toen zeide Jozef tot Farao: De droom van Farao is een; hetgeen God is doende, heeft Hij Farao te kennen gegeven.</p> 
 <p><a name="an_41:26">41:26</a> Die zeven schone koeien zijn zeven jaren; die zeven schone aren zijn ook zeven jaren; de droom is een.</p> 
 <p><a name="an_41:27">41:27</a> En die zeven ranke en lelijke koeien, die na gene opkwamen, zijn zeven jaren; en die zeven ranke van den oostenwind verzengde aren zullen zeven jaren des hongers wezen.</p> 
 <p><a name="an_41:28">41:28</a> Dit is het woord, hetwelk ik tot Farao gesproken heb: hetgeen God is doende, heeft Hij Farao vertoond.</p> 
 <p><a name="an_41:29">41:29</a> Zie, de zeven aankomende jaren, zal er grote overvloed in het ganse land van Egypte zijn.</p> 
 <p><a name="an_41:30">41:30</a> Maar na dezelve zullen er opstaan zeven jaren des hongers; dan zal in het land van Egypte al die overvloed vergeten worden; en de honger zal het land verteren.</p> 
 <p><a name="an_41:31">41:31</a> Ook zal de overvloed in het land niet gemerkt worden, vanwege dienzelven honger, die daarna wezen zal; want hij zal zeer zwaar zijn.</p> 
 <p><a name="an_41:32">41:32</a> En aangaande, dat die droom aan Farao ten tweeden maal is herhaald, is, omdat de zaak van God vastbesloten is, en dat God haast, om dezelve te doen.</p> 
 <p><a name="an_41:33">41:33</a> Zo zie nu Farao naar een verstandigen en wijzen man, en zette hem over het land van Egypte.</p> 
 <p><a name="an_41:34">41:34</a> Farao doe zo, en bestelle opzieners over het land; en neme het vijfde deel des lands van Egypte in de zeven jaren des overvloeds.</p> 
 <p><a name="an_41:35">41:35</a> En dat zij alle spijze van deze aankomende goede jaren verzamelen, en koren opleggen, onder de hand van Farao, tot spijze in de steden, en bewaren het.</p> 
 <p><a name="an_41:36">41:36</a> Zo zal de spijze zijn tot voorraad voor het land, voor zeven jaren des hongers, die in Egypteland wezen zullen; opdat het land van honger niet verga.</p> 
 <p><a name="an_41:37">41:37</a> En dit woord was goed in de ogen van Farao, en in de ogen van al zijn knechten.</p> 
 <p><a name="an_41:38">41:38</a> Zo zeide Farao tot zijn knechten: Zouden wij wel een man vinden als deze, in welken Gods Geest is?</p> 
 <p><a name="an_41:39">41:39</a> Daarna zeide Farao tot Jozef: Naardien dat God u dit alles heeft verkondigd, zo is er niemand zo verstandig en wijs, als gij.</p> 
 <p><a name="an_41:40">41:40</a> Gij zult over mijn huis zijn, en op uw bevel zal al mijn volk de hand kussen; alleen dezen troon zal ik groter zijn dan gij.</p> 
 <p><a name="an_41:41">41:41</a> Voorts sprak Farao tot Jozef: Zie, ik heb u over gans Egypteland gesteld.</p> 
 <p><a name="an_41:42">41:42</a> En Farao nam zijn ring van zijn hand af, en deed hem aan Jozefs hand, en liet hem fijne linnen klederen aantrekken, en legde hem een gouden keten aan zijn hals;</p> 
 <p><a name="an_41:43">41:43</a> En hij deed hem rijden op den tweeden wagen, dien hij had; en zij riepen voor zijn aangezicht: Knielt! Alzo stelde hij hem over gans Egypteland.</p> 
 <p><a name="an_41:44">41:44</a> En Farao zeide tot Jozef: Ik ben Farao! doch zonder u zal niemand zijn hand of zijn voet opheffen in gans Egypteland.</p> 
 <p><a name="an_41:45">41:45</a> En Farao noemde Jozefs naam Zafnath Paaneah, en gaf hem Asnath, de dochter van Potifera, overste van On, tot een vrouw; en Jozef toog uit door het land van Egypte.</p> 
 <p><a name="an_41:46">41:46</a> Jozef nu was dertig jaren oud, als hij stond voor het aangezicht van Farao, koning van Egypte; en Jozef ging uit van Farao's aangezicht, en hij toog door gans Egypteland.</p> 
 <p><a name="an_41:47">41:47</a> En het land bracht voort, in de zeven jaren des overvloeds, bij handvollen.</p> 
 <p><a name="an_41:48">41:48</a> En hij vergaderde alle spijze der zeven jaren, die in Egypteland was, en deed de spijze in de steden; de spijze van het veld van elke stad, hetwelk rondom haar was, deed hij daarbinnen.</p> 
 <p><a name="an_41:49">41:49</a> Alzo bracht Jozef zeer veel koren bijeen, als het zand der zee, totdat men ophield te tellen: want daarvan was geen getal.</p> 
 <p><a name="an_41:50">41:50</a> En Jozef werden twee zonen geboren, eer er een jaar des hongers aankwam, die Asnath, de dochter van Potifera, overste van On, hem baarde.</p> 
 <p><a name="an_41:51">41:51</a> En Jozef noemde den naam des eerstgeborenen Manasse; want, zeide hij, God heeft mij doen vergeten al mijn moeite, en het ganse huis mijns vaders.</p> 
 <p><a name="an_41:52">41:52</a> En den naam des tweeden noemde hij Efraim; want, zeide hij, God heeft mij doen wassen in het land mijner verdrukking.</p> 
 <p><a name="an_41:53">41:53</a> Toen eindigden de zeven jaren des overvloeds, die in Egypte geweest was.</p> 
 <p><a name="an_41:54">41:54</a> En de zeven jaren des hongers begonnen aan te komen, gelijk als Jozef gezegd had. En er was honger in al de landen; maar in gans Egypteland was brood.</p> 
 <p><a name="an_41:55">41:55</a> Als nu gans Egypteland hongerde, riep het volk tot Farao om brood; en Farao zeide tot alle Egyptenaren: Gaat tot Jozef, doet wat hij u zegt.</p> 
 <p><a name="an_41:56">41:56</a> Als dan honger over het ganse land was, zo opende Jozef alles, waarin iets was, en verkocht aan de Egyptenaren; want de honger was sterk in Egypteland.</p> 
 <p><a name="an_41:57">41:57</a> En alle landen kwamen in Egypte tot Jozef, om te kopen; want de honger was sterk in alle landen.</p> 
 <p><a name="an_42:1">42:1</a> Toen Jakob zag, dat er koren in Egypte was, zo zeide Jakob tot zijn zonen: Waarom ziet gij op elkander?</p> 
 <p><a name="an_42:2">42:2</a> Voorts zeide hij: Ziet, ik heb gehoord, dat er koren in Egypte is; trekt daarhenen af, en koopt ons koren van daar, opdat wij leven en niet sterven.</p> 
 <p><a name="an_42:3">42:3</a> Toen togen Jozefs tien broederen af, om koren uit Egypte te kopen.</p> 
 <p><a name="an_42:4">42:4</a> Doch Benjamin, Jozefs broeder, zond Jakob niet met zijn broederen; want hij zeide: Opdat hem niet misschien het verderf ontmoete!</p> 
 <p><a name="an_42:5">42:5</a> Alzo kwamen Israels zonen om te kopen onder degenen, die daar kwamen; want de honger was in het land Kanaan.</p> 
 <p><a name="an_42:6">42:6</a> Jozef nu was regent over dat land; hij verkocht aan al het volk des lands; en Jozefs broederen kwamen, en bogen zich voor hem, met de aangezichten ter aarde.</p> 
 <p><a name="an_42:7">42:7</a> Als Jozef zijn broederen zag, zo kende hij hen; maar hij hield zich vreemd jegens hen, en sprak hard met hen, en zeide tot hen: Van waar komt gij? En zij zeiden: Uit het land Kanaan; om spijze te kopen.</p> 
 <p><a name="an_42:8">42:8</a> Jozef dan kende zijn broederen; maar zij kenden hem niet.</p> 
 <p><a name="an_42:9">42:9</a> Toen gedacht Jozef aan de dromen, die hij van hen gedroomd had; en hij zeide tot hen: Gij zijt verspieders, gij zijt gekomen om te bezichtigen, waar het land bloot is.</p> 
 <p><a name="an_42:10">42:10</a> En zij zeiden tot hem: Neen, mijn heer! maar uw knechten zijn gekomen, om spijze te kopen.</p> 
 <p><a name="an_42:11">42:11</a> Wij allen zijn eens mans zonen; wij zijn vroom; uw knechten zijn geen verspieders.</p> 
 <p><a name="an_42:12">42:12</a> En hij zeide tot hen: Neen, maar gij zijt gekomen, om te bezichtigen, waar het land bloot is.</p> 
 <p><a name="an_42:13">42:13</a> En zij zeiden: Wij, uw knechten, waren twaalf gebroeders, eens mans zonen, in het land Kanaan; en zie, de kleinste is heden bij onzen vader; doch de een is niet meer.</p> 
 <p><a name="an_42:14">42:14</a> Toen zeide Jozef tot hen: Dat is het, wat ik tot u gesproken heb, zeggende: Gij zijt verspieders!</p> 
 <p><a name="an_42:15">42:15</a> Hierin zult gij beproefd worden: zo waarlijk als Farao leeft! indien gij van hier zult uitgaan, tenzij dan, wanneer uw kleinste broeder herwaarts zal gekomen zijn!</p> 
 <p><a name="an_42:16">42:16</a> Zendt een uit u, die uw broeder hale; maar weest gijlieden gevangen, en uw woorden zullen beproefd worden, of de waarheid bij u zij; en indien niet, zo waarlijk als Farao leeft, zo zijt gij verspieders!</p> 
 <p><a name="an_42:17">42:17</a> En hij zette hen samen drie dagen in bewaring.</p> 
 <p><a name="an_42:18">42:18</a> En ten derden dage zeide Jozef tot hen: Doet dit, zo zult gij leven; ik vrees God.</p> 
 <p><a name="an_42:19">42:19</a> Zo gij vroom zijt, zo zij een uwer broederen gebonden in het huis uwer bewaring; en gaat gij heen, brengt het koren voor den honger uwer huizen.</p> 
 <p><a name="an_42:20">42:20</a> En brengt uw kleinsten broeder tot mij, zo zullen uw woorden waargemaakt worden; en gij zult niet sterven. En zij deden alzo.</p> 
 <p><a name="an_42:21">42:21</a> Toen zeiden zij de een tot den ander: Voorwaar, wij zijn schuldig aan onzen broeder, wiens benauwdheid der ziele wij zagen, toen hij ons om genade bad; maar wij hoorden niet! daarom komt deze benauwdheid over ons.</p> 
 <p><a name="an_42:22">42:22</a> En Ruben antwoordde hun, zeggende: Heb ik het tot u niet gezegd, toen ik zeide: Zondigt niet aan dezen jongeling! maar gij hoordet niet; en ook zijn bloed, ziet, het wordt gezocht!</p> 
 <p><a name="an_42:23">42:23</a> En zij wisten niet, dat het Jozef hoorde; want daar was een taalman tussen hen.</p> 
 <p><a name="an_42:24">42:24</a> Toen wendde hij zich om, van hen af, en weende; daarna keerde hij weder tot hen, en sprak tot hen, en nam Simeon van hen, en bond hem voor hun ogen.</p> 
 <p><a name="an_42:25">42:25</a> En Jozef gebood, dat men hun zakken met koren vullen zou, en dat men hun geld wederkeerde, een iegelijk in zijn zak, en dat men hun teerkost gave tot den weg; en men deed hun alzo.</p> 
 <p><a name="an_42:26">42:26</a> En zij laadden hun koren op hun ezels, en togen van daar.</p> 
 <p><a name="an_42:27">42:27</a> Toen een zijn zak opendeed, om zijn ezel voeder te geven in de herberg, zo zag hij zijn geld; want ziet, het was in den mond van zijn zak.</p> 
 <p><a name="an_42:28">42:28</a> En hij zeide tot zijn broederen: Mijn geld is wedergekeerd; daartoe ook, ziet, het is in mijn zak! Toen ontging hun het hart, en zij verschrikten, de een tot den ander zeggende: Wat is dit, dat ons God gedaan heeft?</p> 
 <p><a name="an_42:29">42:29</a> En zij kwamen in het land Kanaan, tot Jakob, hun vader; en zij gaven hem te kennen al hun wedervaren, zeggende:</p> 
 <p><a name="an_42:30">42:30</a> Die man, de heer van dat land, heeft hard met ons gesproken; en hij heeft ons gehouden voor verspieders des lands.</p> 
 <p><a name="an_42:31">42:31</a> Maar wij zeiden tot hem: Wij zijn vroom; wij zijn geen verspieders.</p> 
 <p><a name="an_42:32">42:32</a> Wij waren twaalf gebroeders, zonen van onzen vader; de een is niet meer, en de kleinste is heden bij onzen vader in het land Kanaan.</p> 
 <p><a name="an_42:33">42:33</a> En die man, de heer van dat land, zeide tot ons: Hieraan zal ik bekennen, dat gijlieden vroom zijt; laat een uwer broederen bij mij, en neemt voor den honger uwer huizen, en trekt heen.</p> 
 <p><a name="an_42:34">42:34</a> En brengt uw kleinsten broeder tot mij; zo zal ik weten, dat gij geen verspieders zijt, maar dat gij vroom zijt; uw broeder zal ik u wedergeven, en gij zult in dit land handelen.</p> 
 <p><a name="an_42:35">42:35</a> En het geschiedde, als zij hun zakken ledigden, ziet, zo had een iegelijk den bundel zijns gelds in zijn zak; en zij zagen de bundelen huns gelds, zij en hun vader, en zij waren bevreesd.</p> 
 <p><a name="an_42:36">42:36</a> Toen zeide Jakob, hun vader, tot hen: Gij berooft mij van kinderen! Jozef is er niet, en Simeon is er niet; nu zult gij Benjamin wegnemen! al deze dingen zijn tegen mij!</p> 
 <p><a name="an_42:37">42:37</a> Toen sprak Ruben tot zijn vader, zeggende: Dood twee mijner zonen, zo ik hem tot u niet wederbreng; geef hem in mijn hand, en ik zal hem weder tot u brengen!</p> 
 <p><a name="an_42:38">42:38</a> Maar hij zeide: Mijn zoon zal met ulieden niet aftrekken; want zijn broeder is dood, en hij is alleen overgebleven; zo hem een verderf ontmoette op den weg, dien gij zult gaan, zo zoudt gij mijn grauwe haren met droefenis ten grave doen nederdalen.</p> 
 <p><a name="an_43:1">43:1</a> De honger nu werd zwaar in dat land;</p> 
 <p><a name="an_43:2">43:2</a> Zo geschiedde het, als zij den leeftocht, dien zij uit Egypte gebracht hadden, opgegeten hadden, dat hun vader tot hen zeide: Keert wederom, koopt ons een weinig spijze.</p> 
 <p><a name="an_43:3">43:3</a> Toen sprak Juda tot hem, zeggende: Die man heeft ons op het hoogste betuigd, zeggende: Gij zult mijn aangezicht niet zien, tenzij dat uw broeder met u is.</p> 
 <p><a name="an_43:4">43:4</a> Indien gij onzen broeder met ons zendt, wij zullen aftrekken, en u spijze kopen;</p> 
 <p><a name="an_43:5">43:5</a> Maar indien gij hem niet zendt, wij zullen niet aftrekken; want die man heeft tot ons gezegd: Gij zult mijn aangezicht niet zien, tenzij dat uw broeder met u is.</p> 
 <p><a name="an_43:6">43:6</a> En Israel zeide: Waarom hebt gij zo kwalijk aan mij gedaan, dat gij dien man te kennen gaaft, of gij nog een broeder hadt?</p> 
 <p><a name="an_43:7">43:7</a> En zij zeiden: Die man vraagde zeer nauw naar ons, en naar onze maagschap, zeggende: Leeft uw vader nog; hebt gij nog een broeder? Zo gaven wij het hem te kennen, volgens diezelfde woorden; hebben wij juist geweten, dat hij zeggen zou: Brengt uw broeder af?</p> 
 <p><a name="an_43:8">43:8</a> Toen zeide Juda tot Israel, zijn vader: Zend den jongeling met mij, zo zullen wij ons opmaken en reizen, opdat wij leven en niet sterven, noch wij, noch gij, noch onze kinderkens.</p> 
 <p><a name="an_43:9">43:9</a> Ik zal borg voor hem zijn; van mijn hand zult gij hem eisen; indien ik hem tot u niet breng en hem voor uw aangezicht stel, zo zal ik alle dagen tegen u gezondigd hebben!</p> 
 <p><a name="an_43:10">43:10</a> Want hadden wij niet gezuimd, voorwaar, wij waren alreeds tweemaal wedergekomen.</p> 
 <p><a name="an_43:11">43:11</a> Toen zeide Israel, hun vader, tot hen: Is het nu alzo, zo doet dit; neemt van het loffelijkste dezes lands in uwe vaten, en brengt dien man een geschenk henen af: een weinig balsem, en een weinig honig, specerijen en mirre, terpentijnnoten en amandelen.</p> 
 <p><a name="an_43:12">43:12</a> En neemt dubbel geld in uw hand; en brengt het geld, hetwelk in den mond uwer zakken wedergekeerd is, weder in uw hand; misschien is het een feil.</p> 
 <p><a name="an_43:13">43:13</a> Neemt ook uw broeder mede, en maakt u op, keert weder tot dien man.</p> 
 <p><a name="an_43:14">43:14</a> En God, de Almachtige, geve u barmhartigheid voor het aangezicht van dien man, dat hij uw anderen broeder en Benjamin met u late gaan! En mij aangaande, als ik van kinderen beroofd ben, zo ben ik beroofd!</p> 
 <p><a name="an_43:15">43:15</a> En die mannen namen dat geschenk, en namen dubbel geld in hun hand, en Benjamin; en zij maakten zich op, en togen af naar Egypte, en zij stonden voor Jozefs aangezicht.</p> 
 <p><a name="an_43:16">43:16</a> Als Jozef Benjamin met hen zag, zo zeide hij tot dengene, die over zijn huis was: Breng deze mannen naar het huis toe, en slacht slachtvee, en maak het gereed; want deze mannen zullen te middag met mij eten.</p> 
 <p><a name="an_43:17">43:17</a> De man nu deed, gelijk Jozef gezegd had; en de man bracht deze mannen in het huis van Jozef.</p> 
 <p><a name="an_43:18">43:18</a> Toen vreesden deze mannen, omdat zij in het huis van Jozef gebracht werden, en zeiden: Ter oorzake van het geld, dat in het begin in onze zakken wedergekeerd is, worden wij ingebracht, opdat hij ons overrompele en ons overvalle, en ons tot slaven neme, met onze ezelen.</p> 
 <p><a name="an_43:19">43:19</a> Daarom naderden zij tot dien man, die over het huis van Jozef was, en zij spraken tot hem aan de deur van het huis.</p> 
 <p><a name="an_43:20">43:20</a> En zij zeiden: Och, mijn heer! wij waren in het begin gewisselijk afgekomen, om spijze te kopen.</p> 
 <p><a name="an_43:21">43:21</a> Het is nu geschied, als wij in de herberg gekomen waren, en wij onze zakken opendeden, zie, zo was ieders mans geld in den mond van zijn zak, ons geld in zijn gewicht; en wij hebben hetzelve wedergebracht in onze hand.</p> 
 <p><a name="an_43:22">43:22</a> Wij hebben ook ander geld in onze hand afgebracht, om spijze te kopen; wij weten niet, wie ons geld in onze zakken gelegd heeft.</p> 
 <p><a name="an_43:23">43:23</a> En hij zeide: Vrede zij ulieden, vreest niet! Uw God en de God uws vaders heeft u een schat in uw zakken gegeven; uw geld is tot mij gekomen. En hij bracht Simeon tot hen uit.</p> 
 <p><a name="an_43:24">43:24</a> Daarna bracht de man deze mannen in het huis van Jozef, en hij gaf water; en zij wiesen hun voeten; hij gaf ook aan hun ezelen voeder.</p> 
 <p><a name="an_43:25">43:25</a> En zij bereidden het geschenk, totdat Jozef kwam op den middag; want zij hadden gehoord, dat zij aldaar brood eten zouden.</p> 
 <p><a name="an_43:26">43:26</a> Als nu Jozef te huis gekomen was, zo brachten zij hem het geschenk, hetwelk in hun hand was, in het huis, en zij bogen zich voor hem ter aarde.</p> 
 <p><a name="an_43:27">43:27</a> En hij vraagde hun naar hun welstand, en zeide: Is het wel met uw vader, den oude, waarvan gij zeidet? Leeft hij nog?</p> 
 <p><a name="an_43:28">43:28</a> En zij zeiden: Het is wel met uw knecht, onzen vader, hij leeft nog; en zij neigden het hoofd en bogen zich neder.</p> 
 <p><a name="an_43:29">43:29</a> En hij hief zijn ogen op, en zag Benjamin, zijn broeder, den zoon zijner moeder, en zeide: Is dit uw kleinste broeder, waarvan gij tot mij zeidet? Daarna zeide hij: Mijn zoon! God zij u genadig!</p> 
 <p><a name="an_43:30">43:30</a> En Jozef haastte zich; want zijn ingewand ontstak jegens zijn broeder, en hij zocht te wenen; en hij ging in een kamer, en weende aldaar.</p> 
 <p><a name="an_43:31">43:31</a> Daarna wies hij zijn aangezicht en kwam uit; en hij bedwong zichzelven, en zeide: Zet brood op.</p> 
 <p><a name="an_43:32">43:32</a> En zij richtten voor hem aan in het bijzonder, en voor hen in het bijzonder; en voor de Egyptenaren, die met hem aten, in het bijzonder; want de Egyptenaars mogen geen brood eten met de Hebreen, dewijl zulks den Egyptenaren een gruwel is.</p> 
 <p><a name="an_43:33">43:33</a> En zij aten voor zijn aangezicht, de eerstgeborene naar zijn eerstgeboorte, en de jongere naar zijn jonkheid; dies verwonderden zich de mannen onder elkander.</p> 
 <p><a name="an_43:34">43:34</a> En hij langde hun van de gerechten, die voor hem waren; maar Benjamins gerecht was vijfmaal groter, dan de gerechten van hen allen. En zij dronken, en zij werden dronken met hem.</p> 
 <p><a name="an_44:1">44:1</a> En hij gebood dengene, die over zijn huis was, zeggende: Vul de zakken dezer mannen met spijze, naar dat zij zullen kunnen dragen, en leg ieders mans geld in den mond van zijn zak;</p> 
 <p><a name="an_44:2">44:2</a> En mijn beker, den zilveren beker, zult gij leggen in den mond van den zak des kleinsten, met het geld van zijn koren. En hij deed naar Jozefs woord, hetwelk hij gesproken had.</p> 
 <p><a name="an_44:3">44:3</a> Des morgens, als het licht werd, zo liet men deze mannen trekken, hen en hun ezelen.</p> 
 <p><a name="an_44:4">44:4</a> Zij zijn ter stad uitgegaan; zij waren niet verre gekomen, als Jozef tot dengene, die over zijn huis was, zeide: Maak u op, en jaag die mannen achterna; en als gij hen zult achterhaald hebben, zo zult gij tot hen zeggen: Waarom hebt gij kwaad voor goed vergolden?</p> 
 <p><a name="an_44:5">44:5</a> Is het deze niet, waaruit mijn heer drinkt? en waarbij hij iets zekerlijk waarnemen zal? Gij hebt kwalijk gedaan, wat gij gedaan hebt.</p> 
 <p><a name="an_44:6">44:6</a> En hij achterhaalde hen, en sprak tot hen diezelfde woorden.</p> 
 <p><a name="an_44:7">44:7</a> En zij zeiden tot hem: Waarom spreekt mijn heer zulke woorden? Het zij verre van uw knechten, dat zij zodanig ding doen zouden.</p> 
 <p><a name="an_44:8">44:8</a> Zie, het geld, dat wij in den mond onzer zakken vonden, hebben wij tot u uit het land Kanaan wedergebracht; hoe zouden wij dan uit het huis uws heren zilver of goud stelen?</p> 
 <p><a name="an_44:9">44:9</a> Bij wien van uw knechten hij gevonden zal worden, dat hij sterve; en ook zullen wij mijn heer tot slaven zijn!</p> 
 <p><a name="an_44:10">44:10</a> En hij zeide: Dit zij nu ook alzo, naar uw woorden! Bij wien hij gevonden wordt, die zij mijn slaaf; maar gijlieden zult onschuldig zijn.</p> 
 <p><a name="an_44:11">44:11</a> En zij haastten, en iegelijk zette zijn zak af op de aarde, en iegelijk opende zijn zak.</p> 
 <p><a name="an_44:12">44:12</a> En hij doorzocht, beginnende met den grootste, en voleindigende met den kleinste; en die beker werd gevonden in den zak van Benjamin.</p> 
 <p><a name="an_44:13">44:13</a> Toen scheurden zij hun klederen; en ieder man laadde zijn ezel op, en zij keerden weder naar de stad.</p> 
 <p><a name="an_44:14">44:14</a> En Juda kwam met zijn broederen in het huis van Jozef; want hij was nog zelf aldaar; en zij vielen voor zijn aangezicht neder ter aarde.</p> 
 <p><a name="an_44:15">44:15</a> En Jozef zeide tot hen: Wat daad is dit, die gij gedaan hebt? Weet gij niet, dat zulk een man als ik dat zekerlijk waarnemen zoude?</p> 
 <p><a name="an_44:16">44:16</a> Toen zeide Juda: Wat zullen wij tot mijn heer zeggen, wat zullen wij spreken, en wat zullen wij ons rechtvaardigen? God heeft de ongerechtigheid uwer knechten gevonden; zie, wij zijn mijns heren slaven, zo wij, als hij, in wiens hand de beker gevonden is.</p> 
 <p><a name="an_44:17">44:17</a> Maar hij zeide: Het zij verre van mij zulks te doen! de man, in wiens hand de beker gevonden is, die zal mijn slaaf zijn; doch trekt gijlieden op in vrede tot uw vader.</p> 
 <p><a name="an_44:18">44:18</a> Toen naderde Juda tot hem, en zeide: Och, mijn heer! laat toch uw knecht een woord spreken voor mijns heren oren, en laat uw toorn tegen uw knecht niet ontsteken; want gij zijt even gelijk Farao!</p> 
 <p><a name="an_44:19">44:19</a> Mijn heer vraagde zijn knechten, zeggende: Hebt gijlieden een vader, of broeder?</p> 
 <p><a name="an_44:20">44:20</a> Zo zeiden wij tot mijn heer: Wij hebben een ouden vader, en een jongeling des ouderdoms, den kleinsten, wiens broeder dood is, en hij is alleen van zijn moeder overgebleven, en zijn vader heeft hem lief.</p> 
 <p><a name="an_44:21">44:21</a> Toen zeidet gij tot uw knechten: Brengt hem af tot mij, dat ik mijn oog op hem sla.</p> 
 <p><a name="an_44:22">44:22</a> En wij zeiden tot mijn heer: Die jongeling zal zijn vader niet kunnen verlaten; indien hij zijn vader verlaat, zo zal hij sterven.</p> 
 <p><a name="an_44:23">44:23</a> Toen zeidet gij tot uw knechten: Indien uw kleinste broeder met u niet afkomt, zo zult gij mijn aangezicht niet meer zien.</p> 
 <p><a name="an_44:24">44:24</a> En het is geschied, als wij tot uw knecht, mijn vader, opgetrokken zijn, en wij hem de woorden mijns heren verhaald hebben;</p> 
 <p><a name="an_44:25">44:25</a> En dat onze vader gezegd heeft: Keert weder. koopt ons een weinig spijze;</p> 
 <p><a name="an_44:26">44:26</a> Zo hebben wij gezegd: Wij zullen niet mogen aftrekken; indien onze kleinste broeder bij ons is, zo zullen wij aftrekken; want wij zullen het aangezicht van dien man niet mogen zien, zo deze onze kleinste broeder niet bij ons is.</p> 
 <p><a name="an_44:27">44:27</a> Toen zeide uw knecht, mijn vader, tot ons: Gijlieden weet, dat mijn huisvrouw er mij twee gebaard heeft.</p> 
 <p><a name="an_44:28">44:28</a> En de een is van mij uitgegaan, en ik heb gezegd: Voorwaar, hij is gewisselijk verscheurd geworden! en ik heb hem niet gezien tot nu toe.</p> 
 <p><a name="an_44:29">44:29</a> Indien gij nu deze ook van mijn aangezicht wegneemt, en hem een verderf ontmoette, zo zoudt gij mijn grauwe haren met jammer ten grave doen nederdalen!</p> 
 <p><a name="an_44:30">44:30</a> Nu dan, als ik tot uw knecht, mijn vader, kome, en de jongeling is niet bij ons (alzo zijn ziel aan de ziel van deze gebonden is),</p> 
 <p><a name="an_44:31">44:31</a> Zo zal het geschieden, als hij ziet, dat de jongeling er niet is, dat hij sterven zal; en uw knechten zullen de grauwe haren van uw knecht, onzen vader, met droefenis ten grave doen nederdalen.</p> 
 <p><a name="an_44:32">44:32</a> Want uw knecht is voor dezen jongeling borg bij mijn vader, zeggende: Zo ik hem tot u niet wederbreng, zo zal ik tegen mijn vader alle dagen gezondigd hebben!</p> 
 <p><a name="an_44:33">44:33</a> Nu dan, laat toch uw knecht voor dezen jongeling slaaf van mijn heer blijven, en laat den jongeling met zijn broederen optrekken!</p> 
 <p><a name="an_44:34">44:34</a> Want hoe zoude ik optrekken tot mijn vader, indien de jongeling niet met mij was, opdat ik den jammer niet zie, welke mijn vader overkomen zou.</p> 
 <p><a name="an_45:1">45:1</a> Toen kon zich Jozef niet bedwingen voor allen, die bij hem stonden, en hij riep: Doet alle man van mij uitgaan! En er stond niemand bij hem, als Jozef zich aan zijn broederen bekend maakte.</p> 
 <p><a name="an_45:2">45:2</a> En hij verhief zijn stem met wenen, zodat het de Egyptenaren hoorden, en dat het Farao's huis hoorde.</p> 
 <p><a name="an_45:3">45:3</a> En Jozef zeide tot zijn broederen: Ik ben Jozef! leeft mijn vader nog? En zijn broeders konden hem niet antwoorden; want zij waren verschrikt voor zijn aangezicht.</p> 
 <p><a name="an_45:4">45:4</a> En Jozef zeide tot zijn broederen: Nadert toch tot mij! En zij naderden. Toen zeide hij: Ik ben Jozef, uw broeder, dien gij naar Egypte verkocht hebt.</p> 
 <p><a name="an_45:5">45:5</a> Maar nu, weest niet bekommerd, en de toorn ontsteke niet in uw ogen, omdat gij mij hierheen verkocht hebt; want God heeft mij voor uw aangezicht gezonden, tot behoudenis des levens.</p> 
 <p><a name="an_45:6">45:6</a> Want het zijn nu twee jaren des hongers in het midden des lands; en er zijn nog vijf jaren, in welke geen ploeging noch oogst zijn zal.</p> 
 <p><a name="an_45:7">45:7</a> Doch God heeft mij voor uw aangezicht henen gezonden, om u een overblijfsel te stellen op de aarde, en om u bij het leven te behouden, door een grote verlossing.</p> 
 <p><a name="an_45:8">45:8</a> Nu dan, gij hebt mij herwaarts niet gezonden, maar God Zelf, Die mij tot Farao's vader gesteld heeft, en tot een heer over zijn ganse huis, en regeerder in het ganse land van Egypte.</p> 
 <p><a name="an_45:9">45:9</a> Haast u en trekt op tot mijn vader, en zegt het hem: Alzo zegt uw zoon Jozef: God heeft mij tot een heer over gans Egypteland gesteld; kom af tot mij, en vertoef niet.</p> 
 <p><a name="an_45:10">45:10</a> En gij zult in het land Gosen wonen, en nabij mij wezen, gij en uw zonen, en de zonen uwer zonen, en uw schapen, en uw runderen, en al wat gij hebt.</p> 
 <p><a name="an_45:11">45:11</a> En ik zal u aldaar onderhouden; want er zullen nog vijf jaren des hongers zijn, opdat gij niet verarmt, gij en uw huis, en alles wat gij hebt!</p> 
 <p><a name="an_45:12">45:12</a> En ziet, uw ogen zien het, en de ogen van mijn broeder Benjamin, dat mijn mond tot u spreekt.</p> 
 <p><a name="an_45:13">45:13</a> En boodschapt mijn vader al mijn heerlijkheid in Egypte, en alles wat gij gezien hebt; en haast u, en brengt mijn vader herwaarts af.</p> 
 <p><a name="an_45:14">45:14</a> En hij viel aan den hals van Benjamin, zijn broeder, en weende; en Benjamin weende aan zijn hals.</p> 
 <p><a name="an_45:15">45:15</a> En hij kuste al zijn broederen, en hij weende over hen; en daarna spraken zijn broeders met hem.</p> 
 <p><a name="an_45:16">45:16</a> Als dit gerucht in het huis van Farao gehoord werd, dat men zeide: Jozefs broeders zijn gekomen! was het goed in de ogen van Farao, en in de ogen van zijn knechten.</p> 
 <p><a name="an_45:17">45:17</a> En Farao zeide tot Jozef: Zeg tot uw broederen: Doet dit, laadt uw beesten, en trekt heen, gaat naar het land Kanaan;</p> 
 <p><a name="an_45:18">45:18</a> En neemt uw vader en uw huisgezinnen, en komt tot mij, en ik zal u het beste van Egypteland geven, en gij zult het vette dezes lands eten.</p> 
 <p><a name="an_45:19">45:19</a> Gij zijt toch gelast: doet dit, neemt u uit Egypteland wagenen voor uw kinderkens, en voor uw vrouwen, en voert uw vader, en komt.</p> 
 <p><a name="an_45:20">45:20</a> En uw oog verschone uw huisraad niet; want het beste van gans Egypteland, dat zal het uwe zijn.</p> 
 <p><a name="an_45:21">45:21</a> En de zonen van Israel deden alzo. Zo gaf Jozef hun wagenen, naar Farao's bevel; ook gaf hij hun teerkost op den weg.</p> 
 <p><a name="an_45:22">45:22</a> Hij gaf hun allen, iedereen, wisselklederen; maar Benjamin gaf hij driehonderd zilverlingen, en vijf wisselklederen.</p> 
 <p><a name="an_45:23">45:23</a> En zijn vader desgelijks zond hij tien ezelen, dragende van het beste van Egypte, en tien ezelinnen, dragende koren, en brood, en spijze voor zijn vader op den weg.</p> 
 <p><a name="an_45:24">45:24</a> En hij zond zijn broeders heen; en zij vertrokken; en hij zeide tot hen: Verstoort u niet op den weg.</p> 
 <p><a name="an_45:25">45:25</a> En zij trokken op uit Egypte, en zij kwamen in het land Kanaan tot hun vader Jakob.</p> 
 <p><a name="an_45:26">45:26</a> Toen boodschapten zij hem, zeggende: Jozef leeft nog, ja, ook is hij regeerder in gans Egypteland! Toen bezweek zijn hart, want hij geloofde hen niet.</p> 
 <p><a name="an_45:27">45:27</a> Maar als zij tot hem gesproken hadden al de woorden van Jozef, die hij tot hen gesproken had, en dat hij de wagenen zag, die Jozef gezonden had om hem te voeren, zo werd de geest van Jakob hun vader, levendig.</p> 
 <p><a name="an_45:28">45:28</a> En Israel zeide: Het is genoeg! mijn zoon Jozef leeft nog! ik zal gaan, en hem zien, eer ik sterve!</p> 
 <p><a name="an_46:1">46:1</a> En Israel verreisde met al wat hij had, en hij kwam te Ber-seba, en hij offerde offeranden aan den God van zijn vader Izak.</p> 
 <p><a name="an_46:2">46:2</a> En God sprak tot Israel in gezichten des nachts, en zeide: Jakob, Jakob! En hij zeide: Zie, hier ben ik!</p> 
 <p><a name="an_46:3">46:3</a> En Hij zeide: Ik ben die God, uws vaders God; vrees niet van af te trekken naar Egypte; want Ik zal u aldaar tot een groot volk zetten.</p> 
 <p><a name="an_46:4">46:4</a> Ik zal met u aftrekken naar Egypte en Ik zal u doen weder optrekken, mede optrekkende; en Jozef zal zijn hand op uw ogen leggen.</p> 
 <p><a name="an_46:5">46:5</a> Toen maakte zich Jakob op van Ber-seba; en de zonen van Israel voerden Jakob hun vader, en hun kinderen, en hun vrouwen, op de wagenen, die Farao gezonden had, om hem te voeren.</p> 
 <p><a name="an_46:6">46:6</a> En zij namen hun vee, en hun have, die zij in het land Kanaan geworven hadden, en zij kwamen in Egypte, Jakob en al zijn zaad met hem;</p> 
 <p><a name="an_46:7">46:7</a> Zijn zonen, en de zonen zijner zonen met hem; zijn dochteren, en zijner zonen dochteren, en al zijn zaad bracht hij met zich in Egypte.</p> 
 <p><a name="an_46:8">46:8</a> En dit zijn de namen der zonen van Israel, die in Egypte kwamen: Jakob en zijn zonen. De eerstgeborene van Jakob: Ruben.</p> 
 <p><a name="an_46:9">46:9</a> En de zonen van Ruben: Hanoch, en Pallu, en Hezron, en Karmi.</p> 
 <p><a name="an_46:10">46:10</a> En de zonen van Simeon: Jemuel, en Jamin, en Ohad, en Jachin, en Zoar, en Saul, de zoon ener Kanaanietische vrouw.</p> 
 <p><a name="an_46:11">46:11</a> En de zonen van Levi: Gerson, Kehath en Merari.</p> 
 <p><a name="an_46:12">46:12</a> En de zonen van Juda: Er, en Onan, en Sela, en Perez, en Zerah. Doch Er en Onan waren gestorven in het land van Kanaan; en de zonen van Perez waren Hezron en Hamul.</p> 
 <p><a name="an_46:13">46:13</a> En de zonen van Issaschar: Tola, en Puwa, en Job, en Simron.</p> 
 <p><a name="an_46:14">46:14</a> En de zonen van Zebulon: Sered, en Elon, en Jahleel.</p> 
 <p><a name="an_46:15">46:15</a> Dit zijn de zonen van Lea, die zij Jakob gebaard heeft in Paddan-Aram, met Dina zijn dochter; al de zielen zijner zonen en zijner dochteren waren drie en dertig.</p> 
 <p><a name="an_46:16">46:16</a> En de zonen van Gad: Zifjon en Haggi, Schuni en Ezbon, Eri en Arodi, en Areli.</p> 
 <p><a name="an_46:17">46:17</a> En de zonen van Aser: Jimna, en Jisva, en Jisvi, en Berija, en Sera, hun zuster; en de zonen van Berija: Heber en Malchiel.</p> 
 <p><a name="an_46:18">46:18</a> Dit zijn de zonen van Zilpa, die Laban aan zijn dochter Lea gegeven had; en zij baarde Jakob deze zestien zielen.</p> 
 <p><a name="an_46:19">46:19</a> De zonen van Rachel, Jakobs huisvrouw: Jozef en Benjamin.</p> 
 <p><a name="an_46:20">46:20</a> En Jozef werden geboren in Egypteland, Manasse en Efraim, die hem Asnath, de dochter van Potifera, den overste te On, baarde.</p> 
 <p><a name="an_46:21">46:21</a> En de zonen van Benjamin: Bela, Becher en Asbel, Gera en Naaman, Echi en Ros, Muppim en Huppim, en Ard.</p> 
 <p><a name="an_46:22">46:22</a> Dit zijn de zonen van Rachel, die Jakob geboren zijn, al te zamen veertien zielen.</p> 
 <p><a name="an_46:23">46:23</a> En de zonen van Dan: Chusim.</p> 
 <p><a name="an_46:24">46:24</a> En de zonen van Nafthali: Jahzeel, en Guni, en Jezer, en Sillem.</p> 
 <p><a name="an_46:25">46:25</a> Dit zijn de zonen van Bilha, die Laban aan zijn dochter Rachel gegeven had; en zij baarde dezelve Jakob, zij waren allen zeven zielen.</p> 
 <p><a name="an_46:26">46:26</a> Al de zielen, die met Jakob in Egypte kwamen, uit zijn heup gesproten, uitgenomen de vrouwen van de zonen van Jakob, waren allen zes en zestig zielen.</p> 
 <p><a name="an_46:27">46:27</a> En de zonen van Jozef, die hem in Egypte geboren zijn, waren twee zielen. Al de zielen van het huis van Jakob, die in Egypte kwamen, waren zeventig.</p> 
 <p><a name="an_46:28">46:28</a> En hij zond Juda voor zijn aangezicht heen tot Jozef, om voor zijn aangezicht aanwijzing te doen naar Gosen; en zij kwamen in het land Gosen.</p> 
 <p><a name="an_46:29">46:29</a> Toen spande Jozef zijn wagen aan, en toog op, zijn vader Israel tegemoet naar Gosen; en als hij zich aan hem vertoonde, zo viel hij hem aan zijn hals, en weende lang aan zijn hals.</p> 
 <p><a name="an_46:30">46:30</a> En Israel zeide tot Jozef: Dat ik nu sterve, nadat ik uw aangezicht gezien heb, dat gij nog leeft!</p> 
 <p><a name="an_46:31">46:31</a> Daarna zeide Jozef tot zijn broederen, en tot zijns vaders huis: Ik zal optrekken en Farao boodschappen, en tot hem zeggen: Mijn broeders en het huis mijns vaders, die in het land Kanaan waren, zijn tot mij gekomen.</p> 
 <p><a name="an_46:32">46:32</a> En die mannen zijn schaapherders; want het zijn mannen, die met vee omgaan; en zij hebben hun schapen, en hun runderen, en al wat zij hebben, medegebracht.</p> 
 <p><a name="an_46:33">46:33</a> Wanneer het nu geschieden zal, dat Farao ulieden zal roepen, en zeggen: Wat is uw hantering?</p> 
 <p><a name="an_46:34">46:34</a> Zo zult gij zeggen: Uw knechten zijn mannen, die van onze jeugd af tot nu toe met vee omgegaan hebben, zo wij als onze vaders; opdat gij in het land Gosen moogt wonen; want alle schaapherder is de Egyptenaren een gruwel.</p> 
 <p><a name="an_47:1">47:1</a> Toen kwam Jozef en boodschapte Farao, en zeide: Mijn vader en mijn broeders, en hun schapen, en hun runderen, met alles wat zij hebben, zijn gekomen uit het land Kanaan, en zie, zij zijn in het land Gosen.</p> 
 <p><a name="an_47:2">47:2</a> En hij nam een deel zijner broederen, te weten vijf mannen, en hij stelde hen voor Farao's aangezicht.</p> 
 <p><a name="an_47:3">47:3</a> Toen zeide Farao tot zijn broederen: Wat is uw hantering? En zij zeiden tot Farao: Uw knechten zijn schaapherders, zo wij als onze vaders.</p> 
 <p><a name="an_47:4">47:4</a> Voorts zeiden zij tot Farao: Wij zijn gekomen, om als vreemdelingen in dit land te wonen; want er is geen weide voor de schapen, die uw knechten hebben, dewijl de honger zwaar is in het land Kanaan; en nu, laat toch uw knechten in het land Gosen wonen!</p> 
 <p><a name="an_47:5">47:5</a> Toen sprak Farao tot Jozef, zeggende: Uw vader en uw broeders zijn tot u gekomen;</p> 
 <p><a name="an_47:6">47:6</a> Egypteland is voor uw aangezicht; doe uw vader en uw broeders in het beste van het land wonen; laat hen in het land Gosen wonen, en zo gij weet, dat er onder hen kloeke mannen zijn, zo zet hen tot veemeesters over hetgeen ik heb.</p> 
 <p><a name="an_47:7">47:7</a> En Jozef bracht zijn vader Jakob mede, en stelde hem voor Farao's aangezicht; en Jakob zegende Farao.</p> 
 <p><a name="an_47:8">47:8</a> En Farao zeide tot Jakob: Hoe vele zijn de dagen der jaren uws levens!</p> 
 <p><a name="an_47:9">47:9</a> En Jakob zeide tot Farao: De dagen der jaren mijner vreemdelingschappen zijn honderd en dertig jaren; weinig en kwaad zijn de dagen der jaren mijns levens geweest, en hebben niet bereikt de dagen van de jaren des levens mijner vaderen, in de dagen hunner vreemdelingschappen.</p> 
 <p><a name="an_47:10">47:10</a> En Jakob zegende Farao, en ging uit van Farao's aangezicht.</p> 
 <p><a name="an_47:11">47:11</a> En Jozef bestelde voor Jakob en zijn broederen woningen, en hij gaf hun een bezitting in Egypteland, in het beste van het land, in het land Rameses, gelijk als Farao geboden had.</p> 
 <p><a name="an_47:12">47:12</a> En Jozef onderhield zijn vader, en zijn broeders, en het ganse huis zijns vaders, met brood, tot den mond der kinderkens toe.</p> 
 <p><a name="an_47:13">47:13</a> En er was geen brood in het ganse land; want de honger was zeer zwaar: zodat het land van Egypte en het land Kanaan raasden vanwege dien honger.</p> 
 <p><a name="an_47:14">47:14</a> Toen verzamelde Jozef al het geld, dat in Egypteland en in het land Kanaan gevonden werd, voor het koren, dat zij kochten; en Jozef bracht dat geld in Farao's huis.</p> 
 <p><a name="an_47:15">47:15</a> Als nu het geld uit Egypteland en uit het land Kanaan verdaan was, kwamen al de Egyptenaars tot Jozef, zeggende: Geef ons brood; want waarom zouden wij in uw tegenwoordigheid sterven? want het geld ontbreekt;</p> 
 <p><a name="an_47:16">47:16</a> En Jozef zeide: Geeft uw vee, zo zal ik het u geven voor uw vee, indien het geld ontbreekt.</p> 
 <p><a name="an_47:17">47:17</a> Toen brachten zij hun vee tot Jozef; en Jozef gaf hun brood voor paarden en voor het vee der schapen, en voor het vee der runderen, en voor ezels; en hij voedde hen met brood, datzelve jaar, voor al hun vee.</p> 
 <p><a name="an_47:18">47:18</a> Toen datzelve jaar voleind was, zo kwamen zij tot hem in het tweede jaar, en zeiden tot hem: Wij zullen het voor mijn heer niet verbergen, alzo het geld verdaan is, en de bezitting der beesten gekomen aan mijn heer, zo is er niets anders overgebleven voor het aangezichts mijns heren, dan ons lichaam en ons land.</p> 
 <p><a name="an_47:19">47:19</a> Waarom zullen wij voor uw ogen sterven, zo wij als ons land? Koop ons en ons land voor brood; zo zullen wij en ons land Farao dienstbaar zijn; en geef zaad, opdat wij leven en niet sterven, en het land niet woest worde!</p> 
 <p><a name="an_47:20">47:20</a> Alzo kocht Jozef het gehele land van Egypte voor Farao; want de Egyptenaars verkochten een ieder zijn akker, dewijl de honger sterk over hen geworden was; zo werd het land Farao's eigen.</p> 
 <p><a name="an_47:21">47:21</a> En aangaande het volk, dat zette hij over in de steden, van het ene uiterste der palen van Egypte, tot aan het andere uiterste deszelven.</p> 
 <p><a name="an_47:22">47:22</a> Alleen het land der priesteren kocht hij niet, want de priesters hadden een bescheiden deel van Farao, en zij aten hun bescheiden deel, hetwelk hun Farao gegeven had; daarom verkochten zij hun land niet.</p> 
 <p><a name="an_47:23">47:23</a> Toen zeide Jozef tot het volk: Ziet, ik heb heden u en uw land gekocht voor Farao; ziet, daar is zaad voor u, opdat gij het land bezaait.</p> 
 <p><a name="an_47:24">47:24</a> Doch met de inkomsten zal het geschieden, dat gij aan Farao het vijfde deel zult geven, en de vier delen zullen voor u zijn, tot zaad des velds, en tot uw spijze en van degenen, die in uw huizen zijn, en om te eten voor uw kinderkens.</p> 
 <p><a name="an_47:25">47:25</a> En zij zeiden: Gij hebt ons leven behouden; laat ons genade vinden in de ogen mijns heren, en wij zullen Farao's knechten zijn.</p> 
 <p><a name="an_47:26">47:26</a> Jozef dan stelde ditzelve in tot een wet, tot dezen dag, over het land van Egypte, dat Farao het vijfde deel zou hebben; behalve dat alleen het land der priesteren van Farao niet werd.</p> 
 <p><a name="an_47:27">47:27</a> Zo woonde Israel in het land van Egypte, in het land Gosen; en zij stelden zich tot bezitters daarin, en zij werden vruchtbaar en vermeerderden zeer.</p> 
 <p><a name="an_47:28">47:28</a> En Jakob leefde in het land van Egypte zeventien jaar; zodat de dagen van Jakob, de jaren zijns levens, geweest zijn honderd zeven en veertig jaren.</p> 
 <p><a name="an_47:29">47:29</a> Als nu de dagen van Israel naderden, dat hij sterven zou, zo riep hij zijn zoon Jozef, en zeide tot hem: Indien ik nu genade gevonden heb in uw ogen, zo leg toch uw hand onder mijn heup, en doe weldadigheid en trouw aan mij, en begraaf mij toch niet in Egypte;</p> 
 <p><a name="an_47:30">47:30</a> Maar dat ik bij mijn vaderen ligge; hierom zult gij mij uit Egypte voeren, en mij in hun graf begraven. En hij zeide: Ik zal doen naar uw woord!</p> 
 <p><a name="an_47:31">47:31</a> En hij zeide: Zweer mij! en hij zwoer hem. En Israel boog zich ten hoofde van het bed.</p> 
 <p><a name="an_48:1">48:1</a> Het geschiedde nu na deze dingen, dat men Jozef zeide: Zie, uw vader is krank! Toen nam hij zijn twee zonen met zich, Manasse en Efraim!</p> 
 <p><a name="an_48:2">48:2</a> En men boodschapte Jakob, en men zeide: Zie, uw zoon Jozef komt tot u! Zo versterkte zich Israel, en zat op het bed.</p> 
 <p><a name="an_48:3">48:3</a> Daarna zeide Jakob tot Jozef: God de Almachtige, is mij verschenen te Luz, in het land Kanaan, en Hij heeft mij gezegend;</p> 
 <p><a name="an_48:4">48:4</a> En Hij heeft tot mij gezegd: Zie, Ik zal u vruchtbaar maken, en u vermenigvuldigen, en u tot een hoop van volken stellen; en Ik zal aan uw zaad na u dit land tot een eeuwige bezitting geven.</p> 
 <p><a name="an_48:5">48:5</a> Nu dan, uw twee zonen, die u in Egypteland geboren waren, eer ik in Egypte tot u gekomen ben, zijn mijne; Efraim en Manasse zullen mijne zijn, als Ruben en Simeon.</p> 
 <p><a name="an_48:6">48:6</a> Maar uw geslacht, dat gij na hen zult gewinnen, zullen uwe zijn; zij zullen naar hunner broederen naam genoemd worden in hun erfdeel.</p> 
 <p><a name="an_48:7">48:7</a> Toen ik nu van Paddan kwam, zo is Rachel bij mij gestorven in het land Kanaan, op den weg, als het nog een kleine streek lands was, om tot Efrath te komen; en ik begroef haar aldaar aan den weg van Efrath, welke is Bethlehem.</p> 
 <p><a name="an_48:8">48:8</a> En Israel zag de zonen van Jozef, en zeide: Wiens zijn deze?</p> 
 <p><a name="an_48:9">48:9</a> En Jozef zeide tot zijn vader: Zij zijn mijn zonen, die mij God hier gegeven heeft. En hij zeide: Breng hen toch tot mij, dat ik hen zegene!</p> 
 <p><a name="an_48:10">48:10</a> Doch de ogen van Israel waren zwaar van ouderdom; hij kon niet zien; en hij deed hen naderen tot zich; toen kuste hij hen, en omhelsde hen.</p> 
 <p><a name="an_48:11">48:11</a> En Israel zeide tot Jozef: Ik had niet gemeend uw aangezicht te zien; maar zie, God heeft mij ook uw zaad doen zien!</p> 
 <p><a name="an_48:12">48:12</a> Toen deed hen Jozef uitgaan van zijn knieen; en hij boog zich voor zijn aangezicht neder ter aarde.</p> 
 <p><a name="an_48:13">48:13</a> En Jozef nam die beiden, Efraim met zijn rechterhand, tegenover Israels linkerhand, en Manasse met zijn linkerhand, tegenover Israels rechterhand, en hij deed hen naderen tot hem.</p> 
 <p><a name="an_48:14">48:14</a> Maar Israel strekte zijn rechterhand uit, en legde die op het hoofd van Efraim, hoewel hij de minste was, en zijn linkerhand op het hoofd van Manasse; hij bestierde zijn handen verstandelijk; want Manasse was de eerstgeborene.</p> 
 <p><a name="an_48:15">48:15</a> En hij zegende Jozef, en zeide: De God, voor Wiens aangezicht mijn vaders, Abraham en Izak, gewandeld hebben, die God, Die mij gevoed heeft, van dat ik was, tot op dezen dag;</p> 
 <p><a name="an_48:16">48:16</a> Die Engel, Die mij verlost heeft van alle kwaad, zegene deze jongeren, en dat in hen mijn naam genoemd worde, en de naam mijner vaderen, Abraham en Izak, en dat zij vermenigvuldigen als vissen in menigte, in het midden des lands!</p> 
 <p><a name="an_48:17">48:17</a> Toen Jozef zag, dat zijn vader zijn rechterhand op het hoofd van Efraim legde, zo was het kwaad in zijn ogen, en hij ondervatte zijns vaders hand, om die van het hoofd van Efraim op het hoofd van Manasse af te brengen.</p> 
 <p><a name="an_48:18">48:18</a> En Jozef zeide tot zijn vader: Niet alzo, mijn vader! want deze is de eerstgeborene; leg uw rechterhand op zijn hoofd.</p> 
 <p><a name="an_48:19">48:19</a> Maar zijn vader weigerde het, en zeide: Ik weet het, mijn zoon! ik weet het; hij zal ook tot een volk worden, en hij zal ook groot worden; maar nochtans zal zijn kleinste broeder groter worden dan hij, en zijn zaad zal een volle menigte van volkeren worden.</p> 
 <p><a name="an_48:20">48:20</a> Alzo zegende hij ze te dien dage, zeggende: In u zal Israel zegenen, zeggende: God zette u als Efraim en als Manasse! En hij zette Efraim voor Manasse.</p> 
 <p><a name="an_48:21">48:21</a> Daarna zeide Israel tot Jozef: Zie, ik sterf; maar God zal met ulieden wezen, en Hij zal u wederbrengen in het land uwer vaderen.</p> 
 <p><a name="an_48:22">48:22</a> En ik heb u een stuk lands gegeven boven uw broederen; hetwelk ik, met mijn zwaard en met mijn boog, uit de hand der Amorieten genomen heb.</p> 
 <p><a name="an_49:1">49:1</a> Daarna riep Jakob zijn zonen, en hij zeide: Verzamelt u, en ik zal u verkondigen, hetgeen u in de navolgende dagen wedervaren zal.</p> 
 <p><a name="an_49:2">49:2</a> Komt samen en hoort, gij, zonen van Jakob! en hoort naar Israel, uw vader.</p> 
 <p><a name="an_49:3">49:3</a> Ruben! gij zijt mijn eerstgeborene, mijn kracht, en het begin mijner macht; de voortreffelijkste in hoogheid, en de voortreffelijkste in sterkte!</p> 
 <p><a name="an_49:4">49:4</a> Snelle afloop als der wateren, gij zult de voortreffelijkste niet zijn! want gij hebt uws vaders leger beklommen; toen hebt gij het geschonden; hij heeft mijn bed beklommen!</p> 
 <p><a name="an_49:5">49:5</a> Simeon en Levi zijn gebroeders! hun handelingen zijn werktuigen van geweld!</p> 
 <p><a name="an_49:6">49:6</a> Mijn ziel kome niet in hun verborgen raad; mijn eer worde niet verenigd met hun vergadering! want in hun toorn hebben zij de mannen doodgeslagen, en in hun moedwil hebben zij de ossen weggerukt.</p> 
 <p><a name="an_49:7">49:7</a> Vervloekt zij hun toorn, want hij is heftig; en hun verbolgenheid, want zij is hard! ik zal hen verdelen onder Jakob, en zal hen verstrooien onder Israel.</p> 
 <p><a name="an_49:8">49:8</a> Juda! gij zijt het, u zullen uw broeders loven; uw hand zal zijn op den nek uwer vijanden; voor u zullen zich uws vaders zonen nederbuigen.</p> 
 <p><a name="an_49:9">49:9</a> Juda is een leeuwenwelp! gij zijt van de roof opgeklommen, mijn zoon! Hij kromt zich, hij legt zich neder als een leeuw, en als een oude leeuw; wie zal hem doen opstaan?</p> 
 <p><a name="an_49:10">49:10</a> De schepter zal van Juda niet wijken, noch de wetgever van tussen zijn voeten, totdat Silo komt, en Denzelven zullen de volken gehoorzaam zijn.</p> 
 <p><a name="an_49:11">49:11</a> Hij bindt zijn jongen ezel aan den wijnstok, en het veulen zijner ezelin aan den edelste wijnstok; hij wast zijn kleed in den wijn, en zijn mantel in wijndruivenbloed.</p> 
 <p><a name="an_49:12">49:12</a> Hij is roodachtig van ogen door den wijn, en wit van tanden door de melk.</p> 
 <p><a name="an_49:13">49:13</a> Zebulon zal aan de haven der zeeen wonen, en hij zal aan de haven der schepen wezen; en zijn zijde zal zijn naar Sidon.</p> 
 <p><a name="an_49:14">49:14</a> Issaschar is een sterk gebeende ezel, nederliggende tussen twee pakken.</p> 
 <p><a name="an_49:15">49:15</a> Toen hij de rust zag, dat zij goed was, en het land, dat het lustig was, zo boog hij zijn schouder om te dragen, en was dienende onder cijns.</p> 
 <p><a name="an_49:16">49:16</a> Dan zal zijn volk richten, als een der stammen Israels.</p> 
 <p><a name="an_49:17">49:17</a> Dan zal een slang zijn aan den weg, een adderslang nevens het pad, bijtende des paards verzenen, dat zijn rijder achterover valle.</p> 
 <p><a name="an_49:18">49:18</a> Op uw zaligheid wacht ik, HEERE!</p> 
 <p><a name="an_49:19">49:19</a> Aangaande Gad, een bende zal hem aanvallen; maar hij zal haar aanvallen in het einde.</p> 
 <p><a name="an_49:20">49:20</a> Van Aser, zijn brood zal vet zijn; en hij zal koninklijke lekkernijen leveren.</p> 
 <p><a name="an_49:21">49:21</a> Nafthali is een losgelaten hinde; hij geeft schone woorden.</p> 
 <p><a name="an_49:22">49:22</a> Jozef is een vruchtbare tak, een vruchtbare tak aan een fontein; elk der takken loopt over den muur.</p> 
 <p><a name="an_49:23">49:23</a> De schutters hebben hem wel bitterheid aangedaan, en beschoten, en hem gehaat;</p> 
 <p><a name="an_49:24">49:24</a> Maar zijn boog is in stijvigheid gebleven, en de armen zijner handen zijn gesterkt geworden, door de handen van de Machtige Jakobs; daarvan is hij een herder, een steen Israels;</p> 
 <p><a name="an_49:25">49:25</a> Van uws vaders God, Die u zal helpen, en van den Almachtige, Die u zal zegenen, met zegeningen des hemels van boven, met zegeningen des afgronds, die daaronder ligt, met zegeningen der borsten en der baarmoeder!</p> 
 <p><a name="an_49:26">49:26</a> De zegeningen uws vaders gaan te boven de zegeningen mijner voorvaderen, tot aan het einde van de eeuwige heuvelen; die zullen zijn op het hoofd van Jozef, en op den hoofdschedel des afgezonderden zijner broederen!</p> 
 <p><a name="an_49:27">49:27</a> Benjamin zal als een wolf verscheuren; des morgens zal hij roof eten, en des avonds zal hij buit uitdelen.</p> 
 <p><a name="an_49:28">49:28</a> Al deze stammen van Israel zijn twaalf; en dit is het, wat hun vader tot hen sprak, als hij hen zegende; hij zegende hen, een iegelijk naar zijn bijzonderen zegen.</p> 
 <p><a name="an_49:29">49:29</a> Daarna gebood hij hun, en zeide tot hen: Ik word verzameld tot mijn volk: begraaft mij bij mijn vaders, in de spelonk, die is in den akker van Efron, den Hethiet;</p> 
 <p><a name="an_49:30">49:30</a> In de spelonk, welke is op den akker van Machpela, die tegenover Mamre is, in het land Kanaan, die Abraham met dien akker gekocht heeft van Efron, den Hethiet, tot een erfbegrafenis.</p> 
 <p><a name="an_49:31">49:31</a> Aldaar hebben zij Abraham begraven, en Sara, zijn huisvrouw; daar hebben zij Izak begraven, en Rebekka, zijn huisvrouw; en daar heb ik Lea begraven.</p> 
 <p><a name="an_49:32">49:32</a> De akker, en de spelonk, die daarin is, is gekocht van de zonen Heths.</p> 
 <p><a name="an_49:33">49:33</a> Als Jakob voleind had aan zijn zonen bevelen te geven, zo legde hij zijn voeten samen op het bed, en hij gaf den geest, en hij werd verzameld tot zijn volken.</p> 
 <p><a name="an_50:1">50:1</a> Toen viel Jozef op zijns vaders aangezicht, en hij weende over hem, en kuste hem.</p> 
 <p><a name="an_50:2">50:2</a> En Jozef gebood zijn knechten, den medicijnmeesters, dat zij zijn vader balsemen zouden; en de medicijnmeesters balsemden Israel.</p> 
 <p><a name="an_50:3">50:3</a> En veertig dagen werden aan hem vervuld; want alzo werden vervuld de dagen dergenen, die gebalsemd werden; en de Egyptenaars beweenden hem zeventig dagen.</p> 
 <p><a name="an_50:4">50:4</a> Als nu de dagen zijns bewenens over waren, zo sprak Jozef tot het huis van Farao, zeggende: Indien ik nu genade gevonden heb in uw ogen, spreekt toch voor de oren van Farao, zeggende:</p> 
 <p><a name="an_50:5">50:5</a> Mijn vader heeft mij doen zweren, zeggende: Zie, ik sterf; in mijn graf, dat ik mij in het land Kanaan gegraven heb, daar zult gij mij begraven! Nu dan, laat mij toch optrekken, dat ik mijn vader begrave, dan zal ik wederkomen.</p> 
 <p><a name="an_50:6">50:6</a> En Farao zeide: Trek op en begraaf uw vader, gelijk als hij u heeft doen zweren.</p> 
 <p><a name="an_50:7">50:7</a> En Jozef toog op, om zijn vader te begraven; en met hem togen op alle Farao's knechten, de oudsten van zijn huis, en al de oudsten des lands van Egypte;</p> 
 <p><a name="an_50:8">50:8</a> Daartoe het ganse huis van Jozef, en zijn broeders, en het huis zijns vaders; alleen hun kleine kinderen, en hun schapen, en hun runderen lieten zij in het land Gosen.</p> 
 <p><a name="an_50:9">50:9</a> En met hem togen op, zo wagenen als ruiteren; en het was een zeer zwaar heir.</p> 
 <p><a name="an_50:10">50:10</a> Toen zij nu aan het plein van het doornbos kwamen, dat aan gene zijde van de Jordaan is, hielden zij daar een grote en zeer zware rouwklage; en hij maakte zijn vader een rouw van zeven dagen.</p> 
 <p><a name="an_50:11">50:11</a> Als de inwoners des lands, de Kanaanieten, dien rouw zagen op het plein van het doornbos, zo zeiden zij: Dit is een zware rouw der Egyptenaren; daarom noemde men haar naam Abel-Mizraim, die aan het veer van de Jordaan is.</p> 
 <p><a name="an_50:12">50:12</a> En zijn zonen deden hem, gelijk als hij hun geboden had;</p> 
 <p><a name="an_50:13">50:13</a> Want zijn zonen voerden hem in het land Kanaan, en begroeven hem in de spelonk des akkers van Machpela, welke Abraham met den akker gekocht had tot een erfbegrafenis van Efron, den Hethiet, tegenover Mamre.</p> 
 <p><a name="an_50:14">50:14</a> Daarna keerde Jozef weder in Egypte, hij en zijn broeders, en allen, die met hem opgetogen waren, om zijn vader te begraven, nadat hij zijn vader begraven had.</p> 
 <p><a name="an_50:15">50:15</a> Toen Jozefs broeders zagen, dat hun vader dood was, zo zeiden zij: Misschien zal ons Jozef haten, en hij zal ons gewisselijk vergelden al het kwaad, dat wij hem aangedaan hebben.</p> 
 <p><a name="an_50:16">50:16</a> Daarom ontboden zij aan Jozef, zeggende: Uw vader heeft bevolen voor zijn dood, zeggende:</p> 
 <p><a name="an_50:17">50:17</a> Zo zult gij tot Jozef zeggen: Ei, vergeef toch de overtreding uwer broederen, en hun zonde; want zij hebben u kwaad aangedaan; maar nu vergeef toch de overtreding der dienaren van den God uws vaders! En Jozef weende, als zij tot hem spraken.</p> 
 <p><a name="an_50:18">50:18</a> Daarna kwamen ook zijn broeders, en vielen voor hem neder, en zeiden: Zie, wij zijn u tot knechten!</p> 
 <p><a name="an_50:19">50:19</a> En Jozef zeide tot hen: Vreest niet; want ben ik in de plaats van God?</p> 
 <p><a name="an_50:20">50:20</a> Gijlieden wel, gij hebt kwaad tegen mij gedacht; doch God heeft dat ten goede gedacht; opdat Hij deed, gelijk het te dezen dage is, om een groot volk in het leven te behouden.</p> 
 <p><a name="an_50:21">50:21</a> Nu dan, vreest niet! Ik zal u en uw kleine kinderen onderhouden. Zo troostte hij hen, en sprak naar hun hart.</p> 
 <p><a name="an_50:22">50:22</a> Jozef dan woonde in Egypte, hij en het huis zijns vaders; en Jozef leefde honderd en tien jaren.</p> 
 <p><a name="an_50:23">50:23</a> En Jozef zag van Efraim kinderen, van het derde gelid; ook werden de zonen van Machir, den zoon van Manasse, op Jozefs knieen geboren.</p> 
 <p><a name="an_50:24">50:24</a> En Jozef zeide tot zijn broederen: Ik sterf; maar God zal u gewisselijk bezoeken, en Hij zal u doen optrekken uit dit land, in het land, hetwelk hij aan Abraham, Izak en Jakob gezworen heeft.</p> 
 <p><a name="an_50:25">50:25</a> En Jozef deed de zonen van Israel zweren, zeggende: God zal u gewisselijk bezoeken, zo zult gij mijn beenderen van hier opvoeren!</p> 
 <p><a name="an_50:26">50:26</a> En Jozef stierf, honderd en tien jaren oud zijnde; en zij balsemden hem, en men legde hem in een kist in Egypte.</p> 
 <p></p><hr>
 <center>
 <a href="exo.htm">Next: Exodus</a></center>
 </body>