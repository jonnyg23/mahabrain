<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="co1.htm">Previous</a> 
 <a href="gal.htm">Next</a> 
 </center>
 <hr>
  <h3 align="center">Hungarian Bible: 2 Corinthians</h3> 
 <p><a name="an_1:1">1:1</a> Pál, Jézus Krisztus apostola az Isten akaratjából, és Timótheus az atyafi, az Isten gyülekezetének, a mely Korinthusban van, mindama szentekkel egybe, a kik egész Akhájában vannak:</p> 
 <p><a name="an_1:2">1:2</a> Kegyelem néktek és békesség Istentõl a mi Atyánktól és az Úr Jézus Krisztustól.</p> 
 <p><a name="an_1:3">1:3</a> Áldott az Isten és a mi Urunk Jézus Krisztusnak Atyja, az irgalmasságnak atyja és minden vígasztalásnak Istene;</p> 
 <p><a name="an_1:4">1:4</a> A ki megvígasztal minket minden nyomorúságunkban, hogy mi is megvígasztalhassunk bármely nyomorúságba [esteket] azzal a vígasztalással, a mellyel Isten vígasztal minket.</p> 
 <p><a name="an_1:5">1:5</a> Mert a mint bõséggel kijutott nékünk a Krisztus szenvedéseibõl, úgy bõséges a mi vígasztalásunk is Krisztus által.</p> 
 <p><a name="an_1:6">1:6</a> De akár nyomorgattatunk, a ti vígasztalástokért és üdvösségtekért [van az], mely hathatós ugyanazon szenvedések elviselésére, a melyeket mi is szenvedünk; akár megvígasztaltatunk a ti vígasztalástokért és üdvösségtekért [van az.] És a mi reménységünk erõs felõletek.</p> 
 <p><a name="an_1:7">1:7</a> Tudván, hogy a miképen társaink vagytok a szenvedésben, azonképen a vígasztalásban is.</p> 
 <p><a name="an_1:8">1:8</a> Mert nem akarjuk, hogy ne tudjatok atyámfiai a mi nyomorúságunk felõl, a mely Ázsiában esett rajtunk, hogy felette igen, erõnk felett megterheltettünk, úgy hogy életünk felõl is kétségben valánk:</p> 
 <p><a name="an_1:9">1:9</a> Sõt magunk is halálra szántuk magunkat, hogy ne bizakodnánk mi magunkban, hanem Istenben, a ki feltámasztja a holtakat:</p> 
 <p><a name="an_1:10">1:10</a> A ki ilyen nagy halálból megszabadított és szabadít minket: a kiben reménykedünk, hogy ezután is meg fog szabadítani;</p> 
 <p><a name="an_1:11">1:11</a> Velünk együtt munkálkodván ti is az érettünk való könyörgésben, hogy a sokak által nékünk adatott kegyelmi ajándék sokak által háláltassék meg mi érettünk.</p> 
 <p><a name="an_1:12">1:12</a> Mert a mi dicsekedésünk ez, lelkiismeretünk bizonysága, hogy isteni õszinteséggel és tisztasággal, nem testi bölcseséggel, hanem Isten kegyelmével forgolódtunk a világon, kiváltképen pedig ti köztetek.</p> 
 <p><a name="an_1:13">1:13</a> Mert nem egyebet írunk néktek, hanem a mit olvastok, vagy el is ismertek, sõt reménylem, hogy el is fogtok ismerni mindvégig;</p> 
 <p><a name="an_1:14">1:14</a> A minthogy némi részben el is ismertétek rólunk, hogy dicsekvéstek vagyunk, a miképen ti is nékünk az Úr Jézus napján.</p> 
 <p><a name="an_1:15">1:15</a> És ezzel a bizodalommal akartam elõbb hozzátok menni, hogy másodízben nyerjetek kegyelmet;</p> 
 <p><a name="an_1:16">1:16</a> És köztetek általmenni Macedóniába, és Macedóniából ismét hozzátok térni vissza, és tõletek elkísértetni Júdeába.</p> 
 <p><a name="an_1:17">1:17</a> Hát ezt akarva, vajjon könnyelmûen cselekedtem-é? vagy a mit akarok, test szerint akarom-é, hogy nálam az igen igen, és a nem nem legyen?</p> 
 <p><a name="an_1:18">1:18</a> De hû az Isten, hogy a mi beszédünk hozzátok nem volt igen és nem.</p> 
 <p><a name="an_1:19">1:19</a> Mert az Isten Fia Jézus Krisztus, a kit köztetek mi hirdettünk, én és Silvánus és Timótheus, nem volt igen és nem, hanem [az] igen lett õ benne.</p> 
 <p><a name="an_1:20">1:20</a> Mert Istennek valamennyi igérete õ benne [lett] igenné [és] õ benne [lett] Ámenné az Isten dicsõségére mi általunk.</p> 
 <p><a name="an_1:21">1:21</a> A ki pedig minket ti veletek egybe Krisztusban megerõsít és megken minket, az Isten az;</p> 
 <p><a name="an_1:22">1:22</a> A ki el is pecsételt minket, és a léleknek zálogát adta a mi szíveinkbe.</p> 
 <p><a name="an_1:23">1:23</a> Én pedig az Istent hívom bizonyságul az én lelkemre, hogy titeket kímélve nem mentem el eddig Korinthusba.</p> 
 <p><a name="an_1:24">1:24</a> Nem hogy uralkodnánk a ti hiteteken, hanem munkatársai vagyunk a ti örömeteknek; mert hitben állotok.</p> 
 <p><a name="an_2:1">2:1</a> Azt tettem pedig fel magamban, hogy nem megyek közétek ismét szomorúsággal.</p> 
 <p><a name="an_2:2">2:2</a> Mert ha én megszomorítlak titeket, ugyan ki az, a ki megvídámít engem, hanemha a kit én megszomorítok?</p> 
 <p><a name="an_2:3">2:3</a> És azért írtam néktek éppen azt, hogy mikor oda megyek, meg ne szomoríttassam azok miatt, a kiknek örülnöm kellene; meg lévén gyõzõdve mindenitek felõl, hogy az én örömöm mindnyájatoké.</p> 
 <p><a name="an_2:4">2:4</a> Mert sok szorongattatás és szívbeli háborgás között írtam néktek sok könyhullatással, nem hogy megszomoríttassatok, hanem hogy megismerjétek azt a szeretetet, a mellyel kiváltképen irántatok viseltetem.</p> 
 <p><a name="an_2:5">2:5</a> Ha pedig valaki megszomorított, nem engem szomorított meg, hanem részben, hogy [azt] ne terheljem, titeket mindnyájatokat.</p> 
 <p><a name="an_2:6">2:6</a> Elég az ilyennek a többség részérõl való ilyen megbüntetése:</p> 
 <p><a name="an_2:7">2:7</a> Annyira, hogy éppen ellenkezõleg ti inkább bocsássatok meg néki és vígasztaljátok, hogy valamiképen a felettébb való bánat meg ne eméssze az ilyet.</p> 
 <p><a name="an_2:8">2:8</a> Azért kérlek titeket, hogy tanusítsatok iránta szeretetet.</p> 
 <p><a name="an_2:9">2:9</a> Mert azért írtam is, hogy bizonyosan megtudjam felõletek, ha mindenben engedelmesek vagytok-é?</p> 
 <p><a name="an_2:10">2:10</a> A kinek pedig megbocsáttok valamit, én is: mert ha én is megbocsátottam valamit, ha valakinek megbocsátottam, ti érettetek [cselekedtem] Krisztus színe elõtt; hogy meg ne csaljon minket a Sátán:</p> 
 <p><a name="an_2:11">2:11</a> Mert jól ismerjük az õ szándékait.</p> 
 <p><a name="an_2:12">2:12</a> Mikor pedig Troásba mentem a Krisztus evangyélioma ügyében és kapu nyittatott nékem az Úrban, nem volt lelkemnek nyugodalma, mivelhogy nem találtam Titust, az én atyámfiát;</p> 
 <p><a name="an_2:13">2:13</a> Hanem elbúcsúzván tõlük, elmentem Macedóniába.</p> 
 <p><a name="an_2:14">2:14</a> Hála pedig az Istennek, a ki mindenkor diadalra vezet minket a Krisztusban, és az õ ismeretének illatját minden helyen megjelenti mi általunk.</p> 
 <p><a name="an_2:15">2:15</a> Mert Krisztus jó illatja vagyunk Istennek, mind az üdvözülõk, mind az elkárhozók között;</p> 
 <p><a name="an_2:16">2:16</a> Ezeknek halál illatja halálra; amazoknak pedig élet illatja életre. És ezekre kicsoda alkalmatos?</p> 
 <p><a name="an_2:17">2:17</a> Mert mi nem olyanok vagyunk, mint sokan, a kik meghamisítják az Isten ígéjét; hanem tisztán, sõt szinte Istenbõl szólunk az Isten elõtt a Krisztusban.</p> 
 <p><a name="an_3:1">3:1</a> Elkezdjük-é ismét ajánlgatni magunkat? Vagy talán szükségünk van, mint némelyeknek, ajánló levelekre hozzátok, avagy tõletek?</p> 
 <p><a name="an_3:2">3:2</a> A mi levelünk ti vagytok, beírva a mi szívünkbe, a melyet ismer és olvas minden ember;</p> 
 <p><a name="an_3:3">3:3</a> A kik felõl nyilvánvaló, hogy Krisztusnak a mi szolgálatunk által szerzett levele vagytok, nem tentával, hanem az élõ Isten Lelkével írva; nem kõtáblákra, hanem a szívnek hústábláira.</p> 
 <p><a name="an_3:4">3:4</a> Ilyen bizodalmunk pedig Isten iránt a Krisztus által van.</p> 
 <p><a name="an_3:5">3:5</a> Nem mintha magunktól volnánk alkalmatosak valamit gondolni, úgy mint magunkból; ellenkezõleg a mi alkalmatos voltunk az Istentõl van:</p> 
 <p><a name="an_3:6">3:6</a> A ki alkalmatosokká tett minket arra, hogy új szövetség szolgái []legyünk, nem betûé, hanem léleké; mert a betû megöl, a lélek pedig megelevenít.</p> 
 <p><a name="an_3:7">3:7</a> Ha pedig a halálnak betûkkel kövekbe vésett szolgálata dicsõséges vala, úgyhogy Izráel fiai nem is nézhettek Mózes orczájára arczának elmúló dicsõsége miatt:</p> 
 <p><a name="an_3:8">3:8</a> Hogyne volna még inkább dicsõséges a léleknek szolgálata?</p> 
 <p><a name="an_3:9">3:9</a> Mert ha a kárhoztatás szolgálata dicsõséges, mennyivel inkább dicsõséges az igazság szolgálata?</p> 
 <p><a name="an_3:10">3:10</a> Sõt a dicsõített nem is dicsõséges ebben a részben az õt meghaladó dicsõség miatt.</p> 
 <p><a name="an_3:11">3:11</a> Mert ha dicsõséges az elmulandó, sokkal inkább dicsõséges, a mi megmarad.</p> 
 <p><a name="an_3:12">3:12</a> Azért ilyen reménységben nagy nyiltsággal szólunk;</p> 
 <p><a name="an_3:13">3:13</a> És nem, miként Mózes, [a ki] leplet borított az orczájára, hogy ne lássák Izráel fiai az elmulandónak végét.</p> 
 <p><a name="an_3:14">3:14</a> De megtompultak az õ elméik. Mert ugyanaz a lepel mind e mai napig ott van az ó szövetség olvasásánál felfedetlenül, mivelhogy a Krisztusban tûnik el;</p> 
 <p><a name="an_3:15">3:15</a> Sõt mind máig, a mikor csak olvassák Mózest, lepel borul az õ szívökre.</p> 
 <p><a name="an_3:16">3:16</a> Mikor pedig megtér az Úrhoz, lehull a lepel.</p> 
 <p><a name="an_3:17">3:17</a> Az Úr pedig a Lélek; és a hol az Úrnak Lelke, ott a szabadság.</p> 
 <p><a name="an_3:18">3:18</a> Mi pedig az Úrnak dicsõségét mindnyájan fedetlen arczczal szemlélvén, ugyanazon ábrázatra elváltozunk, dicsõségrõl dicsõségre, úgy mint az Úrnak Lelkétõl.</p> 
 <p><a name="an_4:1">4:1</a> Annakokáért, mivelhogy ilyen szolgálatban vagyunk, a mint a kegyelmet nyertük, nem csüggedünk el;</p> 
 <p><a name="an_4:2">4:2</a> Hanem lemondtunk a szégyen takargatásáról, mint a kik nem járunk ravaszságban, és nem is hamisítjuk meg az Isten ígéjét, de a nyilvánvaló igazsággal kelletjük magunkat minden ember lelkiismeretének az Isten elõtt.</p> 
 <p><a name="an_4:3">4:3</a> Ha mégis leplezett a mi evangyéliomunk, azoknak leplezett, a kik elvesznek:</p> 
 <p><a name="an_4:4">4:4</a> A kikben e világ Istene megvakította a hitetlenek elméit, hogy ne lássák a Krisztus dicsõséges evangyéliomának világosságát, a ki az Isten képe.</p> 
 <p><a name="an_4:5">4:5</a> Mert nem magunkat prédikáljuk, hanem az Úr Jézus Krisztust; magunkat pedig, mint a ti szolgáitokat, a Jézusért.</p> 
 <p><a name="an_4:6">4:6</a> Mert az Isten, a ki szólt: setétségbõl világosság ragyogjon, õ gyújtott világosságot a mi szívünkben az Isten dicsõsége ismeretének a Jézus Krisztus arczán való világoltatása végett.</p> 
 <p><a name="an_4:7">4:7</a> Ez a kincsünk pedig cserépedényekben van, hogy amaz erõnek nagy volta Istené legyen, és nem magunktól való.</p> 
 <p><a name="an_4:8">4:8</a> Mindenütt nyomorgattatunk, de meg nem szoríttatunk; kétségeskedünk, de nem esünk kétségbe;</p> 
 <p><a name="an_4:9">4:9</a> Üldöztetünk, de el nem hagyatunk; tiportatunk, de el nem veszünk;</p> 
 <p><a name="an_4:10">4:10</a> Mindenkor testünkben hordozzuk az Úr Jézus halálát, hogy a Jézusnak élete is látható legyen a mi testünkben.</p> 
 <p><a name="an_4:11">4:11</a> Mert mi, a kik élünk, mindenkor halálra adatunk a Jézusért, hogy a Jézus élete is látható legyen a mi halandó testünkben.</p> 
 <p><a name="an_4:12">4:12</a> Azért a halál mi bennünk munkálkodik, az élet pedig ti bennetek.</p> 
 <p><a name="an_4:13">4:13</a> Mivelhogy pedig a hitnek mi bennünk is ugyanaz a lelke van meg, a mint írva van: Hittem és azért szóltam; hiszünk mi is, és azért szólunk;</p> 
 <p><a name="an_4:14">4:14</a> Tudván, hogy a ki feltámasztotta az Úr Jézust, Jézus által minket is feltámaszt, és veletek együtt elõállít.</p> 
 <p><a name="an_4:15">4:15</a> Mert minden ti érettetek [van,] hogy a kegyelem sokasodva sokak által a hálaadást bõségessé tegye az Isten dicsõségére.</p> 
 <p><a name="an_4:16">4:16</a> Azért nem csüggedünk; sõt ha a mi külsõ emberünk megromol is, a belsõ mindazáltal napról-napra újul.</p> 
 <p><a name="an_4:17">4:17</a> Mert a mi pillanatnyi könnyû szenvedésünk igen-igen nagy örök dicsõséget szerez nékünk;</p> 
 <p><a name="an_4:18">4:18</a> Mivelhogy nem a láthatókra nézünk, hanem a láthatatlanokra; mert a láthatók ideig valók, a láthatatlanok pedig örökkévalók.</p> 
 <p><a name="an_5:1">5:1</a> Mert tudjuk, hogy ha e mi földi sátorházunk elbomol, épületünk van Istentõl, nem kézzel csinált, örökké való házunk a mennyben.</p> 
 <p><a name="an_5:2">5:2</a> Azért is sóhajtozunk ebben, óhajtván felöltözni erre a mi mennyei hajlékunkat;</p> 
 <p><a name="an_5:3">5:3</a> Ha ugyan felöltözötten is mezíteleneknek nem találtatunk!</p> 
 <p><a name="an_5:4">5:4</a> Mert a kik e sátorban vagyunk is, sóhajtozunk megterheltetvén; mivelhogy nem kívánunk levetkõztetni, hanem felöltöztetni, hogy a mi halandó, elnyelje azt az élet.</p> 
 <p><a name="an_5:5">5:5</a> A ki pedig minket erre elkészített, az Isten [az,] a ki a Lélek zálogát is adta minékünk.</p> 
 <p><a name="an_5:6">5:6</a> Azért mivelhogy mindenkor bízunk, és tudjuk, hogy e testben lakván, távol vagyunk az Úrtól.</p> 
 <p><a name="an_5:7">5:7</a> (Mert hitben járunk, nem látásban );</p> 
 <p><a name="an_5:8">5:8</a> Bizodalmunk pedig van, azért inkább szeretnénk kiköltözni e testbõl, és elköltözni az Úrhoz.</p> 
 <p><a name="an_5:9">5:9</a> Azért igyekezünk is, hogy akár itt lakunk, akár elköltözünk, néki kedvesek legyünk.</p> 
 <p><a name="an_5:10">5:10</a> Mert nékünk mindnyájunknak meg kell jelennünk a Krisztus ítélõszéke elõtt, hogy kiki megjutalmaztassék a szerint, a miket e testben cselekedett, vagy jót, vagy gonoszt.</p> 
 <p><a name="an_5:11">5:11</a> Ismervén tehát az Úrnak félelmét, embereket térítünk, Isten elõtt pedig nyilván vagyunk; reménylem azonban, hogy a ti lelkiesméretetek elõtt is nyilván vagyunk.</p> 
 <p><a name="an_5:12">5:12</a> Mert nem ajánljuk ismét magunkat néktek, hanem alkalmat adunk ti néktek a velünk való dicsekedésre, hogy legyen mit felelnetek a színbõl és nem szívbõl dicsekedõknek.</p> 
 <p><a name="an_5:13">5:13</a> Ha azért bolondok vagyunk, Istenért; ha eszesek vagyunk, érettetek van [az.]</p> 
 <p><a name="an_5:14">5:14</a> Mert a Krisztusnak szerelme szorongat minket,</p> 
 <p><a name="an_5:15">5:15</a> Úgy vélekedvén, hogy ha egy meghalt mindenkiért, tehát mindazok meghaltak; és azért halt meg mindenkiért, hogy a kik élnek, ezután ne magoknak éljenek, hanem annak, a ki érettök meghalt és feltámasztatott.</p> 
 <p><a name="an_5:16">5:16</a> Azért mi ezentúl senkit sem ismerünk test szerint; sõt ha ismertük is Krisztust test szerint, de már többé nem ismerjük.</p> 
 <p><a name="an_5:17">5:17</a> Azért ha valaki Krisztusban van, új teremtés [az]; a régiek elmúltak, ímé, újjá lett minden.</p> 
 <p><a name="an_5:18">5:18</a> Mindez pedig Istentõl van, a ki minket magával megbékéltetett a Jézus Krisztus által, és a ki nékünk adta a békéltetés szolgálatát;</p> 
 <p><a name="an_5:19">5:19</a> Minthogy az Isten volt az, a ki Krisztusban megbékéltette magával a világot, nem tulajdonítván nékik az õ bûneiket, és reánk bízta a békéltetésnek ígéjét.</p> 
 <p><a name="an_5:20">5:20</a> Krisztusért járván tehát követségben, mintha Isten kérne mi általunk: Krisztusért kérünk, béküljetek meg az Istennel.</p> 
 <p><a name="an_5:21">5:21</a> Mert azt, a ki bûnt nem ismert, bûnné tette értünk, hogy mi Isten igazsága legyünk õ benne.</p> 
 <p><a name="an_6:1">6:1</a> Mint együttmunkálkodók intünk is, hogy hiába ne vettétek légyen az Isten kegyelmét.</p> 
 <p><a name="an_6:2">6:2</a> Mert õ mondja: Kellemetes idõben meghallgattalak, és az üdvösség napján megsegítettelek. Ímé itt a kellemetes idõ, ímé itt az üdvösség napja.</p> 
 <p><a name="an_6:3">6:3</a> Senkit semmiben meg ne botránkoztassunk, hogy a szolgálatunk ne szidalmaztassék.</p> 
 <p><a name="an_6:4">6:4</a> Hanem ajánljuk magunkat mindenben, mint Isten szolgái; sok tûrésben, nyomorúságban, szükségben, szorongattatásban.</p> 
 <p><a name="an_6:5">6:5</a> Vereségben, tömlöczben, háborúságban, küzködésben, virrasztásban, bõjtölésben.</p> 
 <p><a name="an_6:6">6:6</a> Tisztaságban, tudományban, hosszútûrésben, szívességben, Szent Lélekben, tettetés nélkül való szeretetben,</p> 
 <p><a name="an_6:7">6:7</a> Igazmondásban, Isten erejében; az igazságnak jobb és bal felõl való fegyvereivel;</p> 
 <p><a name="an_6:8">6:8</a> Dicsõség és gyalázat által, rossz és jó hír által; mint hitetõk, és igazak;</p> 
 <p><a name="an_6:9">6:9</a> Mint ismeretlenek, és mégis ismeretesek; mint megholtak, és ím élõk; mint ostorozottak, és meg nem ölöttek;</p> 
 <p><a name="an_6:10">6:10</a> Mint bánkódók, noha mindig örvendezõk; mint szegények, de sokakat gazdagítók; mint semmi nélkül valók, és mindennel bírók.</p> 
 <p><a name="an_6:11">6:11</a> A mi szánk megnyílt ti néktek, korinthusiak, a mi szívünk kitárult.</p> 
 <p><a name="an_6:12">6:12</a> Nem mi bennünk vagytok szorosságban, hanem szorosságban vagytok a ti szívetekben.</p> 
 <p><a name="an_6:13">6:13</a> Viszonzásul (mint gyermekeimnek szólok) tárjátok ki ti is szíveteket.</p> 
 <p><a name="an_6:14">6:14</a> Ne legyetek hitetlenekkel felemás igában; mert mi szövetsége van igazságnak és hamisságnak? vagy mi közössége a világosságnak a sötétséggel?</p> 
 <p><a name="an_6:15">6:15</a> És mi egyezsége Krisztusnak Béliállal? vagy mi köze hívõnek hitetlenhez?</p> 
 <p><a name="an_6:16">6:16</a> Vagy mi egyezése Isten templomának bálványokkal? Mert ti az élõ Istennek temploma vagytok, a mint az Isten mondotta: Lakozom bennök és közöttük járok; és leszek nékik Istenök, és õk én népem lesznek.</p> 
 <p><a name="an_6:17">6:17</a> Annakokáért menjetek ki közülök, és szakadjatok el, azt mondja az Úr, és tisztátalant ne illessetek; és én magamhoz fogadlak titeket,</p> 
 <p><a name="an_6:18">6:18</a> És leszek néktek Atyátok, és ti lesztek fiaimmá, és leányaimmá, azt mondja a mindenható Úr.</p> 
 <p><a name="an_7:1">7:1</a> Mivelhogy azért ilyen ígéreteink vannak, szeretteim, tisztítsuk meg magunkat minden testi és lelki tisztátalanságtól, Isten félelmében vivén véghez a mi megszentelésünket.</p> 
 <p><a name="an_7:2">7:2</a> Fogadjatok be minket; senkit meg nem bántottunk, senkit meg nem rontottunk, senkit meg nem csaltunk.</p> 
 <p><a name="an_7:3">7:3</a> Nem vádképen mondom; hisz elõbb mondottam, hogy szívünkben vagytok, hogy együtt haljunk, együtt éljünk.</p> 
 <p><a name="an_7:4">7:4</a> Nagy az én bizodalmam hozzátok, nagy az én dicsekvésem felõletek; telve vagyok vígasztalódással, felettébb való az én örömem minden mi nyomorúságunk mellett.</p> 
 <p><a name="an_7:5">7:5</a> Mert mikor Macedóniába jöttünk, sem volt semmi nyugodalma a mi testünknek, sõt mindenképen nyomorogtunk; kívül harcz, belõl félelem.</p> 
 <p><a name="an_7:6">7:6</a> De az Isten, a megalázottak vígasztalója, minket is megvígasztalt Titus megjöttével.</p> 
 <p><a name="an_7:7">7:7</a> Sõt nem megjöttével csupán, hanem azzal a vígasztalással is, a melylyel ti vígasztaltátok meg, hírül hozván nékünk a ti kivánkozástokat, a ti kesergésteket, a ti hozzám való ragaszkodástokat; úgyhogy én mégjobban örvendeztem.</p> 
 <p><a name="an_7:8">7:8</a> Hát ha megszomorítottalak is titeket azzal a levéllel, nem bánom, noha bántam; mert látom, hogy az a levél, ha ideig-óráig is, megszomorított titeket.</p> 
 <p><a name="an_7:9">7:9</a> Most örülök, nem azért, hogy megszomorodtatok, hanem hogy megtérésre szomorodtatok meg. Mert Isten szerint szomorodtatok meg, hogy miattunk semmiben kárt ne valljatok.</p> 
 <p><a name="an_7:10">7:10</a> Mert az Isten szerint való szomorúság üdvösségre való megbánhatatlan megtérést szerez; a világ szerint való szomorúság pedig halált szerez.</p> 
 <p><a name="an_7:11">7:11</a> Mert ímé ez a ti Isten szerint való megszomorodástok milyen nagy buzgóságot keltett ti bennetek, sõt védekezést, sõt bosszankodást, sõt félelmet, sõt kívánkozást, sõt buzgóságot, sõt bosszúállást. Mindenképen bebizonyítottátok, hogy tiszták vagytok e dologban.</p> 
 <p><a name="an_7:12">7:12</a> Ha tehát írtam is néktek, nem a sértõ miatt, sem a sértett miatt; hanem hogy nyilvánvaló legyen nálatok a mi irántatok való buzgóságunk Isten elõtt.</p> 
 <p><a name="an_7:13">7:13</a> Annakokáért megvígasztalódtunk a ti vígasztalástokon; de sokkal inkább örültünk a Titus örömén, hogy az õ lelkét ti mindnyájan megnyugtattátok:</p> 
 <p><a name="an_7:14">7:14</a> Mert ha dicsekedtem valamit néki felõletek, nem maradtam szégyenben; de a mint ti néktek mindent igazán szólottam, azonképen a mi Titus elõtt való dicsekvésünk is igazsággá lett.</p> 
 <p><a name="an_7:15">7:15</a> És õ még jobb szívvel van irántatok, visszaemlékezvén mindnyájatoknak engedelmességére, hogy félelemmel és rettegéssel fogadtátok õt.</p> 
 <p><a name="an_7:16">7:16</a> Örülök, hogy mindenképen bízhatom bennetek.</p> 
 <p><a name="an_8:1">8:1</a> Tudtotokra adjuk pedig, atyámfiai, Istennek azt a kegyelmét, a melyet Macedónia gyülekezeteivel közlött.</p> 
 <p><a name="an_8:2">8:2</a> Hogy a nyomorúság sok próbái közt [is] bõséges az õ örömük és igen nagy szegénységük jószívûségük gazdagságává növekedett.</p> 
 <p><a name="an_8:3">8:3</a> Mert, bizonyság vagyok rá, erejük szerint, sõt erejük felett is adakoznak,</p> 
 <p><a name="an_8:4">8:4</a> Sok könyörgéssel kérvén minket, hogy a szentek iránt való szolgálat jótéteményébe és közösségébe fogadjuk be õket.</p> 
 <p><a name="an_8:5">8:5</a> És nem a miképen reméltük, hanem önmagukat adták elõször az Úrnak, és nekünk [is] az Isten akaratjából.</p> 
 <p><a name="an_8:6">8:6</a> Hogy kérnünk kellett Titust, hogy a miképen elkezdette, azonképen végezze is be nálatok ezt a jótéteményt is.</p> 
 <p><a name="an_8:7">8:7</a> Azért, miképen mindenben bõvölködtök, hitben, beszédben, ismeretben és minden buzgóságban és hozzánk való szeretetben, úgy e jótéteményben is bõvölködjetek.</p> 
 <p><a name="an_8:8">8:8</a> Nem parancsképen mondom, hanem hogy a mások buzgósága által a ti szeretetetek valódiságát is kipróbáljam.</p> 
 <p><a name="an_8:9">8:9</a> Mert ismeritek a mi Urunk Jézus Krisztusnak jótéteményét, hogy gazdag lévén, szegénnyé lett érettetek, hogy ti az õ szegénysége által meggazdagodjatok.</p> 
 <p><a name="an_8:10">8:10</a> Tanácsot is adok e dologban; mert hasznos az néktek, a kik nemcsak a cselekvést, hanem az akarást is elkezdtétek tavaly óta.</p> 
 <p><a name="an_8:11">8:11</a> Most hát a cselekvést is vigyétek végbe; hogy a miképen az akarás készsége, azonképen a végrehajtás is ahhoz képest [legyen,] a mitek van.</p> 
 <p><a name="an_8:12">8:12</a> Mert ha a készség megvan, a szerint kedves az, a mije kinek-kinek van, [és] nem a szerint, a mije nincs.</p> 
 <p><a name="an_8:13">8:13</a> Mert nem úgy, hogy másoknak könnyebbségük, néktek pedig nyomorúságtok [legyen,] hanem egyenlõség szerint; e mostani idõben a ti bõségtek [pótolja] amazoknak fogyatkozását;</p> 
 <p><a name="an_8:14">8:14</a> Hogy amazoknak bõsége is pótolhassa a ti fogyatkozástokat, hogy [így] egyenlõség legyen;</p> 
 <p><a name="an_8:15">8:15</a> A mint megvan írva: a ki sokat [szedett,] nem volt többje; és a ki keveset, nem volt kevesebbje.</p> 
 <p><a name="an_8:16">8:16</a> Hála pedig az Istennek, ki ugyanazt a buzgóságot oltotta értetek a Titus szívébe.</p> 
 <p><a name="an_8:17">8:17</a> Mivelhogy intésünket ugyan elfogadta, de nagy buzgóságában önként ment hozzátok.</p> 
 <p><a name="an_8:18">8:18</a> Elküldöttük pedig vele együtt amaz atyafit is, a ki az összes gyülekezetekben dícséretes az evangyéliomért;</p> 
 <p><a name="an_8:19">8:19</a> Nemcsak pedig, hanem a gyülekezetek útitársunknak is megválaszták ebben a jó ügyben, a melyet mi szolgálunk magának az Úrnak dicsõségére és a ti készségetekre;</p> 
 <p><a name="an_8:20">8:20</a> Óvakodván, hogy senki se ócsárolhasson minket a mi szolgálatunk által való bõséges jótétemény miatt;</p> 
 <p><a name="an_8:21">8:21</a> Mert gondunk van a tisztességre nemcsak az Úr elõtt, hanem az emberek elõtt is.</p> 
 <p><a name="an_8:22">8:22</a> Sõt elküldöttük velök a mi atyánkfiát is, a kinek buzgó voltát sok dologban sokszor kipróbáltuk, most pedig még sokkal buzgóbb, irántatok való nagy bizodalmánál fogva.</p> 
 <p><a name="an_8:23">8:23</a> Akár Titusról [van szó,] õ az én társam és ti köztetek segítségem; akár a mi atyánkfiai felõl, õk a gyülekezetek követei, Krisztus dicsõsége:</p> 
 <p><a name="an_8:24">8:24</a> Adjátok azért szereteteteknek és felõletek való dicsekvésünknek, bizonyságát irántuk a gyülekezetek elõtt is.</p> 
 <p><a name="an_9:1">9:1</a> A szentek iránt való szolgálatról felesleges is néktek írnom.</p> 
 <p><a name="an_9:2">9:2</a> Hiszen ismerem a ti készségteket a melylyel dicsekszem felõletek a macedónoknak, hogy Akhája kész a mult esztendõ óta; és a ti buzgóságtok, sokakat magával ragadt.</p> 
 <p><a name="an_9:3">9:3</a> Mindamellett elküldöttem az atyafiakat, hogy a mi felõletek való dicsekedésünk ebben a részben hiábavaló ne legyen; hogy, a mint mondám, készen legyetek.</p> 
 <p><a name="an_9:4">9:4</a> Hogy aztán, ha a macedónok velem együtt odajutnak és titeket készületlenül találnak, valamiképen szégyent ne valljunk mi, hogy ne mondjam ti, ebben a dologban.</p> 
 <p><a name="an_9:5">9:5</a> Szükségesnek véltem azért utasítani az atyafiakat, hogy elõre menjenek el hozzátok, és készítsék el elõre a ti elõre megígért adományotokat, hogy az úgy legyen készen, mint adomány, és nem mint ragadomány.</p> 
 <p><a name="an_9:6">9:6</a> Azt [mondom] pedig: A ki szûken vet, szûken is arat; és a ki bõven vet, bõven is arat.</p> 
 <p><a name="an_9:7">9:7</a> Kiki a mint eltökélte szívében, nem szomorúságból, vagy kénytelenségbõl; mert a jókedvû adakozót szereti az Isten.</p> 
 <p><a name="an_9:8">9:8</a> Az Isten pedig hatalmas arra, hogy rátok áraszsza minden kegyelmét; hogy mindenben, mindenkor teljes elégségtek lévén, minden jótéteményre bõségben legyetek,</p> 
 <p><a name="an_9:9">9:9</a> A mint meg van írva: Szórt, adott a szegényeknek; az õ igazsága örökké megmarad.</p> 
 <p><a name="an_9:10">9:10</a> A ki pedig magot ád a magvetõnek és kenyeret eleségül, ád és megsokasítja a ti vetésteket és megnöveli a ti igazságtoknak gyümölcsét,</p> 
 <p><a name="an_9:11">9:11</a> Hogy mindenben meggazdagodjatok a teljes jószívûségre, a mely általunk hálaadást szerez az Istennek.</p> 
 <p><a name="an_9:12">9:12</a> Mert e tisztnek szolgálata nemcsak a szenteknek szükségét elégíti ki, hanem sok hálaadással bõséges az Isten elõtt;</p> 
 <p><a name="an_9:13">9:13</a> A mennyiben e szolgálatnak próbája által dicsõítik az Istent a ti Krisztus evangyéliomát valló engedelmességtekért, és a ti hozzájuk és mindenekhez való adakozó jószívûségtekért.</p> 
 <p><a name="an_9:14">9:14</a> Mikor érettetek könyörögve õk is vágyakoznak utánatok az Istennek rajtatok való bõséges kegyelme miatt.</p> 
 <p><a name="an_9:15">9:15</a> Az Istennek pedig [legyen] hála az õ kimondhatatlan ajándékáért.</p> 
 <p><a name="an_10:1">10:1</a> Magam pedig, én Pál, kérlek titeket a Krisztus szelídségére és engedelmességére, a ki szemtõl szemben ugyan alázatos vagyok közöttetek, de távol bátor vagyok irántatok;</p> 
 <p><a name="an_10:2">10:2</a> Kérlek pedig, hogy a mikor jelen leszek, ne kelljen bátornak lennem ama bizodalomnál fogva, a melylyel úgy gondolom bátor lehetek némelyekkel szemben, a kik úgy gondolkodnak felõlünk, mintha mi test szerint élnénk.</p> 
 <p><a name="an_10:3">10:3</a> Mert noha testben élünk, de nem test szerint vitézkedünk.</p> 
 <p><a name="an_10:4">10:4</a> Mert a mi vitézkedésünk fegyverei nem testiek, hanem erõsek az Istennek, erõsségek lerontására;</p> 
 <p><a name="an_10:5">10:5</a> Lerontván okoskodásokat és minden magaslatot, a mely Isten ismerete ellen emeltetett, és foglyul ejtvén minden gondolatot, hogy engedelmeskedjék a Krisztusnak;</p> 
 <p><a name="an_10:6">10:6</a> És készen állván megbüntetni minden engedetlenséget, mihelyst teljessé lesz a ti engedelmességtek.</p> 
 <p><a name="an_10:7">10:7</a> A szem elõtt valókra néztek? Ha valaki azt hiszi magáról, hogy õ a Krisztusé, viszont azt is gondolja meg önmagában, hogy a mint õ maga a Krisztusé, azonképen mi is a Krisztuséi [vagyunk.]</p> 
 <p><a name="an_10:8">10:8</a> Mert ha még egy kissé felettébb dicsekedem is a mi hatalmunkkal, a melyet az Úr a ti építéstekre és nem megrontásotokra adott, én nem vallok szégyent;</p> 
 <p><a name="an_10:9">10:9</a> Hogy ne láttassam, mintha csak ijesztgetnélek a leveleim által.</p> 
 <p><a name="an_10:10">10:10</a> Mert, úgy mondják, a levelei ugyan súlyosak és kemények; de a maga jelenvolta erõtelen, és beszéde silány.</p> 
 <p><a name="an_10:11">10:11</a> Gondolja meg azt, a ki ilyen, hogy a milyenek vagyunk távol, a levelek által való beszédben, éppen olyanok [leszünk,] ha megjelenünk, cselekedetben is.</p> 
 <p><a name="an_10:12">10:12</a> Mert nem merjük magunkat azokhoz számítani, vagy hasonlítani, a kik magukat ajánlják; de azok magukat magukhoz mérvén és magukhoz hasonlítván magukat, nem okosan cselekesznek.</p> 
 <p><a name="an_10:13">10:13</a> De mi nem dicsekszünk mértéktelenül, hanem ama mérõzsinór mértéke szerint, a melyet Isten adott nékünk mértékül, hogy hozzátok is elérjünk.</p> 
 <p><a name="an_10:14">10:14</a> Mert nem feszítjük túl magunkat, mintha nem értünk volna el hozzátok; hiszen hozzátok is eljutottunk a Krisztus evangyéliomával.</p> 
 <p><a name="an_10:15">10:15</a> A kik nem dicsekeszünk mértéktelenül mások munkájával, de reméljük, hogy hitetek megnõttével nagyokká leszünk köztetek a mi mérõzsinórunk szerint bõségesen.</p> 
 <p><a name="an_10:16">10:16</a> Hogy rajtatok túl is hirdessük az evangyéliomot, nem dicsekedvén más mértéke szerint a készszel.</p> 
 <p><a name="an_10:17">10:17</a> A ki pedig dicsekszik, az Úrban dicsekedjék.</p> 
 <p><a name="an_10:18">10:18</a> Mert nem az a kipróbált, a ki magát ajánlja, hanem a kit az Úr ajánl.</p> 
 <p><a name="an_11:1">11:1</a> Vajha elszenvednétek tõlem egy kevés balgatagságot! Sõt szenvedjetek el engem is.</p> 
 <p><a name="an_11:2">11:2</a> Mert isteni buzgósággal buzgok értetek; hisz eljegyeztelek titeket egy férfiúnak, hogy mint szeplõtlen szûzet állítsalak a Krisztus elé.</p> 
 <p><a name="an_11:3">11:3</a> Félek azonban, hogy a miként a kígyó a maga álnokságával megcsalta Évát, akként a ti gondolataitok is megrontatnak [és eltávolodnak] a Krisztus iránt való egyenességtõl.</p> 
 <p><a name="an_11:4">11:4</a> Mert hogyha az, a ki jõ, más Jézust prédikál, a kit nem prédikáltunk, vagy más lelket vesztek, a mit nem vettetek, vagy más evangyéliomot, a mit be nem fogadtatok, szépen eltûrnétek.</p> 
 <p><a name="an_11:5">11:5</a> Mert én azt gondolom, hogy semmiben sem vagyok alábbvaló a fõ-fõ apostoloknál.</p> 
 <p><a name="an_11:6">11:6</a> Ha pedig avatatlan [vagyok ]is a beszédben, de nem az ismeretben; sõt mindenben, mindenképen nyilvánvalókká lettünk elõttetek.</p> 
 <p><a name="an_11:7">11:7</a> Avagy vétkeztem-é, mikor magamat megaláztam, hogy ti felmagasztaltassatok, hogy ingyen hírdettem néktek az Isten evangyéliomát?</p> 
 <p><a name="an_11:8">11:8</a> Más gyülekezeteket fosztottam meg, zsoldot vévén, hogy néktek szolgáljak; és mikor nálatok voltam és szûkölködtem, nem voltam terhére senkinek.</p> 
 <p><a name="an_11:9">11:9</a> Mert az én szükségemet kipótolták a Macedóniából jött atyafiak; és rajta voltam és rajta is leszek, hogy semmiben se legyek terhetekre.</p> 
 <p><a name="an_11:10">11:10</a> Krisztus igazsága bennem, hogy én ettõl a dicsekvéstõl nem esem el Akhája vidékén.</p> 
 <p><a name="an_11:11">11:11</a> Miért? Hogy nem szeretlek titeket? Tudja az Isten.</p> 
 <p><a name="an_11:12">11:12</a> De a mit cselekszem, cselekedni is fogom, hogy elvágjam az alkalmat az alkalomkeresõk elõl; hogy a mivel dicsekesznek, olyanoknak találtassanak [abban], mint mi is.</p> 
 <p><a name="an_11:13">11:13</a> Mert az ilyenek hamis apostolok, álnok munkások, a kik a Krisztus apostolaivá változtatják át magukat.</p> 
 <p><a name="an_11:14">11:14</a> Nem is csoda; hisz maga a Sátán is átváltoztatja magát világosság angyalává.</p> 
 <p><a name="an_11:15">11:15</a> Nem nagy dolog azért, ha az õ szolgái is átváltoztatják magokat az igazság szolgáivá; a kiknek végök az õ cselekedeteik szerint lészen.</p> 
 <p><a name="an_11:16">11:16</a> Ismét mondom: ne tartson engem senki esztelennek; de ha mégis, fogadjatok be mint esztelent is, hogy egy kicsit én is dicsekedhessem.</p> 
 <p><a name="an_11:17">11:17</a> A mit mondok, nem az Úr szerint mondom, hanem mintegy esztelenül a dicsekvésnek ezzel a merészségével,</p> 
 <p><a name="an_11:18">11:18</a> Mivelhogy sokan dicsekesznek test szerint, dicsekeszem én is.</p> 
 <p><a name="an_11:19">11:19</a> Hisz okosak lévén, örömest eltûritek az eszteleneket.</p> 
 <p><a name="an_11:20">11:20</a> Mert eltûritek, ha valaki leigáz titeket, ha valaki felfal, ha valaki megfog, ha valaki felfuvalkodik, ha valaki arczul ver titeket.</p> 
 <p><a name="an_11:21">11:21</a> Szégyenkezve mondom, mivelhogy mi erõtelenek voltunk; de a miben merész valaki, esztelenül szólok, merész vagyok én is.</p> 
 <p><a name="an_11:22">11:22</a> Héberek õk? Én is. Izráeliták-é? Én is. Ábrahám magva-é? Én is.</p> 
 <p><a name="an_11:23">11:23</a> Krisztus szolgái-é? (balgatagul szólok) én méginkább; több fáradság, több vereség, több börtön, gyakorta való halálos [veszedelem] által.</p> 
 <p><a name="an_11:24">11:24</a> A zsidóktól ötször kaptam negyvenet egy híján.</p> 
 <p><a name="an_11:25">11:25</a> Háromszor megostoroztak, egyszer megköveztek, háromszor hajótörést szenvedtem, éjt-napot a mélységben töltöttem;</p> 
 <p><a name="an_11:26">11:26</a> Gyakorta való utazásban, veszedelemben folyó vizeken, veszedelemben rablók közt, veszedelemben népem között, veszedelemben pogányok között, veszedelemben városban, veszedelemben pusztában, veszedelemben tengeren, veszedelemben hamis atyafiak közt;</p> 
 <p><a name="an_11:27">11:27</a> Fáradságban és nyomorúságban, gyakorta való virrasztásban, éhségben és szomjúságban, gyakorta való bõjtölésben, hidegben és mezítelenségben.</p> 
 <p><a name="an_11:28">11:28</a> Mindezeken kívül van az én naponkénti zaklattatásom, az összes gyülekezetek gondja.</p> 
 <p><a name="an_11:29">11:29</a> Ki beteg, hogy én is beteg ne volnék? Ki botránkozik meg, hogy én is ne égnék?</p> 
 <p><a name="an_11:30">11:30</a> Ha dicsekednem kell, az én gyengeségemmel dicsekszem.</p> 
 <p><a name="an_11:31">11:31</a> Az Isten és a mi Urunk Jézus Krisztusnak Atyja, a ki mindörökké áldott, tudja, hogy nem hazudom.</p> 
 <p><a name="an_11:32">11:32</a> Damaskusban Aretás király helytartója õrzette a damaskusiak városát, akarván engem megfogni;</p> 
 <p><a name="an_11:33">11:33</a> És az ablakon át, kosárban bocsátottak le a kõfalon, és megmenekültem kezei közül.</p> 
 <p><a name="an_12:1">12:1</a> A dicsekvés azonban nem használ nékem; rátérek azért a látomásokra és az Úrnak kijelentéseire.</p> 
 <p><a name="an_12:2">12:2</a> Ismerek egy embert a Krisztusban, a ki tizennégy évvel ezelõtt (ha testben-é, nem tudom; ha testen kívül-é, nem tudom; az Isten tudja) elragadtatott a harmadik égig.</p> 
 <p><a name="an_12:3">12:3</a> És tudom, hogy az az ember, (ha testben-é, ha testen kívül-é, nem tudom; az Isten tudja),</p> 
 <p><a name="an_12:4">12:4</a> Elragadtatott a paradicsomba, és hallott kimondhatatlan beszédeket, a melyeket nem szabad embernek kibeszélnie.</p> 
 <p><a name="an_12:5">12:5</a> Az ilyennel dicsekeszem; magammal pedig nem dicsekeszem, ha csak az én gyengeségeimmel nem.</p> 
 <p><a name="an_12:6">12:6</a> Mert ha dicsekedni akarok, nem leszek esztelen; mert igazságot mondok; de megtürtõztetem magamat, hogy valaki többnek ne tartson, mint a minek lát, vagy a mit hall tõlem.</p> 
 <p><a name="an_12:7">12:7</a> És hogy a kijelentések nagysága miatt el ne bizakodjam, tövis adatott nékem a testembe, a Sátán angyala, hogy gyötörjön engem, hogy felettébb el ne bizakodjam.</p> 
 <p><a name="an_12:8">12:8</a> Ezért háromszor könyörögtem az Úrnak, hogy távozzék el [ez] tõlem;</p> 
 <p><a name="an_12:9">12:9</a> És ezt mondá nékem: Elég néked az én kegyelmem; mert az én erõm erõtlenség által végeztetik el. Nagy örömest dicsekeszem azért az én erõtelenségeimmel, hogy a Krisztus ereje lakozzék én bennem.</p> 
 <p><a name="an_12:10">12:10</a> Annakokáért gyönyörködöm az erõtlenségekben, bántalmazásokban, nyomorúságokban, üldözésekben és szorongattatásokban Krisztusért; mert a mikor erõtelen vagyok, akkor vagyok erõs.</p> 
 <p><a name="an_12:11">12:11</a> Dicsekedvén, balgataggá lettem; ti kényszerítettetek reá. Mert néktek kellett volna engem ajánlanotok; mert semmiben sem vagyok alábbvaló a fõ-fõ apostoloknál, noha semmi vagyok.</p> 
 <p><a name="an_12:12">12:12</a> Apostolságomnak jelei megbizonyosodtak közöttetek sok tûrésben, jelekben, csodákban és erõkben is.</p> 
 <p><a name="an_12:13">12:13</a> Mert micsoda az, a miben megkárosodtatok a többi gyülekezetek mellett, hanem ha az, hogy én magam nem voltam néktek terhetekre? Bocsássátok meg nékem ezt az igazságtalanságot!</p> 
 <p><a name="an_12:14">12:14</a> Ímé harmadízben is kész vagyok hozzátok menni, és nem leszek terhetekre; mert nem azt keresem, a mi a tiétek, hanem titeket magatokat. Mert nem a gyermekek tartoznak kincseket gyûjteni a szülõknek, hanem a szülõk a gyermekeknek.</p> 
 <p><a name="an_12:15">12:15</a> Én pedig nagy örömest áldozok és esem áldozatul a ti lelketekért; még ha ti, a kiket én igen szeretek, kevésbbé szerettek is engem.</p> 
 <p><a name="an_12:16">12:16</a> De ám legyen, hogy én nem voltam terhetekre; hanem álnok lévén ravaszsággal fogtalak meg titeket.</p> 
 <p><a name="an_12:17">12:17</a> Avagy a kiket hozzátok küldtem, azok közül valamelyik által kifosztottalak-é titeket?</p> 
 <p><a name="an_12:18">12:18</a> Megkértem Titust, és vele együtt elküldtem amaz atyafit; csak nem fosztott ki titeket Titus? Nem egyazon Lélek szerint jártunk-é? Nem azokon a nyomokon-é?</p> 
 <p><a name="an_12:19">12:19</a> Azt hiszitek megint, hogy elõttetek mentegetjük magunkat. Az Isten elõtt Krisztusban szólunk; mindezt pedig, szeretteim, a ti épüléstekért.</p> 
 <p><a name="an_12:20">12:20</a> Mert félek azon, hogy ha odamegyek, nem talállak majd olyanoknak, a milyeneknek szeretnélek, és engem is olyannak találtok, a milyennek nem szeretnétek; hogy valamiképen versengések, irígységek, indulatoskodások, visszavonások, rágalmazások, fondorkodások, felfuvalkodások, pártoskodások lesznek köztetek;</p> 
 <p><a name="an_12:21">12:21</a> Hogy mikor újra odamegyek, megaláz engem az én Istenem ti köztetek, és sokakat megsiratok azok közül, a kik ezelõtt vétkeztek és meg nem tértek a tisztátalanságból, paráznaságból és bujaságból, a mit elkövettek.</p> 
 <p><a name="an_13:1">13:1</a> Ezúttal harmadszor megyek hozzátok. Két vagy három tanú vallomása alapján megáll minden dolog.</p> 
 <p><a name="an_13:2">13:2</a> Elõre megmondtam és elõre mondom, mint másodszori ottlétemkor, és most is távollétemben írom azoknak, a kik ezelõtt vétkeztek, és a többieknek mind, hogy ha ismét odamegyek, nem leszek kíméletes;</p> 
 <p><a name="an_13:3">13:3</a> Mert hát az általam szóló Krisztusnak bizonyságát keresitek, a ki irányotokban nem erõtelen, hanem erõs ti bennetek.</p> 
 <p><a name="an_13:4">13:4</a> Mert noha megfeszíttetett erõtelenségbõl, mindazáltal él Istennek hatalmából. És noha mi erõtelenek vagyunk benne, de vele együtt élünk majd Isten erejébõl ti nálatok.</p> 
 <p><a name="an_13:5">13:5</a> Kísértsétek meg magatokat, ha a hitben vagytok-é? magatokat próbáljátok meg. Avagy nem ismeritek-é magatokat, hogy a Jézus Krisztus bennetek van? Kivévén, ha méltatlanok vagytok.</p> 
 <p><a name="an_13:6">13:6</a> De reménylem, hogy megismeritek, hogy mi nem vagyunk méltatlanok.</p> 
 <p><a name="an_13:7">13:7</a> Az Istent pedig kérem, hogy semmi gonoszt ne cselekedjetek; nem hogy mi méltóknak láttassunk, hanem hogy ti a jót cselekedjétek, mi pedig mintegy méltatlanok legyünk.</p> 
 <p><a name="an_13:8">13:8</a> Mert semmit sem cselekedhetünk az igazság ellen, hanem [csak] az igazságért.</p> 
 <p><a name="an_13:9">13:9</a> Mert örvendünk, ha mi erõtelenek vagyunk, ti meg erõsek vagytok; ezt pedig kérjük is, a ti tökéletesedésetekért.</p> 
 <p><a name="an_13:10">13:10</a> Azért írom ezeket távollétemben, hogy jelenlétemben ne kelljen keményen viselkednem ama hatalom szerint, a melyet az Úr adott nékem építésre és nem rontásra.</p> 
 <p><a name="an_13:11">13:11</a> Végezetre, atyámfiai, legyetek jó egészségben, épüljetek, vígasztalódjatok, egy értelemben legyetek, békességben éljetek; és a szeretetnek és békességnek Istene lészen veletek.</p> 
 <p><a name="an_13:12">13:12</a> Köszöntsétek egymást szent csókkal. Köszöntenek titeket a szentek mindnyájan.</p> 
 <p><a name="an_13:13">13:13</a> Az Úr Jézus Krisztusnak kegyelme, és az Istennek szeretete, és a Szent Léleknek közössége mindnyájatokkal. Ámen.</p> 
 <p><a name="an_13:14">13:14</a>  </p> 
 <p></p><hr>
 <center>
 <a href="gal.htm">Next: Galatians</a></center>
 </body>