<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="amo.htm">Previous</a> 
 <a href="jon.htm">Next</a> 
 </center>
 <hr>
  <h3 align="center">Esperanto Bible: Obadiah</h3> 
 <p><a name="an_1:1">1:1</a> Vizio de Obadja.  Tiele diras la Sinjoro, la Eternulo, pri Edom: Diron ni auxdis de la Eternulo, kaj kuriero estas sendita al la nacioj: Levigxu, ni iru milite kontraux lin.</p> 
 <p><a name="an_1:2">1:2</a> Vidu, Mi faris vin malgranda inter la nacioj; vi estas tre malestimata.</p> 
 <p><a name="an_1:3">1:3</a> La fiereco de via koro delogis vin; logxante en la fendegoj de rokoj, sur via alta sidejo, vi diras en via koro: Kiu depusxos min sur la teron?</p> 
 <p><a name="an_1:4">1:4</a> Sed se vi ecx levigxus tiel alte, kiel aglo, aux se vi arangxus vian neston inter la steloj, ecx de tie Mi jxetos vin malsupren, diras la Eternulo.</p> 
 <p><a name="an_1:5">1:5</a> CXu sxtelistoj venis al vi, aux noktaj rabistoj? kiamaniere vi estas tiel ruinigita? ili sxtelus nur tiom, kiom suficxus por ili. Se vinberkolektantoj venus al vi, ili restigus ja forgesitajn berojn.</p> 
 <p><a name="an_1:6">1:6</a> Kiel forte Esav estas prisercxita kaj liaj kasxejoj estas traesploritaj!</p> 
 <p><a name="an_1:7">1:7</a> Al la limo vin pusxis cxiuj viaj interliganoj, trompis kaj perfortis vin viaj amikoj; la mangxantoj de via pano metis sub vin kaptilon, kiun vi ecx ne rimarkis.</p> 
 <p><a name="an_1:8">1:8</a> En tiu tempo, diras la Eternulo, Mi pereigos ja la sagxulojn cxe Edom kaj la prudenton sur la monto de Esav.</p> 
 <p><a name="an_1:9">1:9</a> Ektimos viaj kuragxuloj, ho Teman, por ke cxiuj sur la monto de Esav estu ekstermitaj per mortigo.</p> 
 <p><a name="an_1:10">1:10</a> Pro tio, ke vi premis vian fraton Jakob, kovros vin honto, kaj vi estos ekstermita por cxiam.</p> 
 <p><a name="an_1:11">1:11</a> En la tempo, kiam vi staris apude, kiam fremduloj kondukis lian militistaron en kaptitecon kaj aligentuloj eniris en liajn pordegojn kaj lotis pri Jerusalem, vi ankaux estis kiel unu el ili.</p> 
 <p><a name="an_1:12">1:12</a> Vi devus ne rigardi la malfelicxan tagon de via frato, la tagon de lia forpusxiteco, kaj vi devus ne gxoji pri la idoj de Jehuda en la tago de ilia pereo, nek fanfaroni en la tago de ilia mizero.</p> 
 <p><a name="an_1:13">1:13</a> Vi devus ne eniri en la pordegon de Mia popolo en la tago de ilia malfelicxo, vi devus ne rigardi ilian suferadon en la tago de ilia malfelicxo, nek tusxi ilian havajxon en la tago de ilia malfelicxo.</p> 
 <p><a name="an_1:14">1:14</a> Vi devus ne stari cxe la vojdisigxo, por ekstermi iliajn forsavigxintojn,  nek transdoni iliajn restintojn en la tago de malfelicxo.</p> 
 <p><a name="an_1:15">1:15</a> CXar proksima estas la tago de la Eternulo kontraux cxiuj nacioj. Kiel vi agis, tiel oni agos kun vi; kion vi meritas, tio venos sur vian kapon.</p> 
 <p><a name="an_1:16">1:16</a> CXar kiel vi trinkis sur Mia sankta monto, tiel trinkos cxiam cxiuj nacioj; ili trinkos, trinkos gxisfunde, gxis ili farigxos kiel tute ne ekzistintaj.</p> 
 <p><a name="an_1:17">1:17</a> Sed sur la monto Cion estos savigxo, kaj gxi estos sankta; kaj la domo de Jakob ekposedos tiujn, kiuj ilin posedis.</p> 
 <p><a name="an_1:18">1:18</a> La domo de Jakob estos fajro, la domo de Jozef estos flamo; sed la domo de Esav estos pajlo, oni ekbruligos gxin kaj ekstermos gxin, kaj neniu restos el la domo de Esav; cxar la Eternulo tion diris.</p> 
 <p><a name="an_1:19">1:19</a> Kaj la sudanoj ekposedos la monton de Esav, kaj la logxantoj de la malaltajxo la Filisxtojn; ili ekposedos la kampojn de Efraim kaj la kampojn de Samario; kaj Benjamen posedos Gileadon.</p> 
 <p><a name="an_1:20">1:20</a> Kaj tiu multo da forkondukitaj Izraelidoj en la lando Kanaana gxis Carfat kaj la forkondukitaj el Jerusalem en Sefarad ekposedos la urbojn sudajn.</p> 
 <p><a name="an_1:21">1:21</a> Kaj venos savantoj sur la monton Cion, por jugxi la monton de Esav. Kaj la regado apartenos al la Eternulo.</p> 
 <p></p><hr>
 <center>
 <a href="jon.htm">Next: Jonah</a></center>
 </body>