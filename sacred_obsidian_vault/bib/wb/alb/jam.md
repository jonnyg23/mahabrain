<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="heb.htm">Previous</a> 
 <a href="pe1.htm">Next</a> 
 </center>
 <hr>
  <h3 align="center">Albanian Bible: James</h3> 
 <p><a name="an_1:1">1:1</a> duke e ditur se sprova e besimit tuaj sjell qëndrueshmëri.</p> 
 <p><a name="an_1:2">1:2</a> Dhe qëndrueshmëria të kryejë në ju një vepër të përsosur, që ju të jeni të përsosur dhe të plotë, pa asnjë të metë.</p> 
 <p><a name="an_1:3">1:3</a> Por në qoftë se ndonjërit nga ju i mungon urtia, le të kërkojë nga Perëndia, që u jep të gjithëve pa kursim, pa qortuar, dhe atij do t'i jepet.</p> 
 <p><a name="an_1:4">1:4</a> Por le ta kërkojë me besim, pa dyshuar, sepse ai që dyshon i ngjan valës së detit, të cilën e ngre dhe e përplas era.</p> 
 <p><a name="an_1:5">1:5</a> Dhe ky njeri të mos pandehë se do të marrë diçka nga Zoti,</p> 
 <p><a name="an_1:6">1:6</a> sepse është një njeri me dy mendje, i paqëndrueshëm në gjithë rrugët e veta.</p> 
 <p><a name="an_1:7">1:7</a> Dhe vëllai më i poshtmë le të madhështohet në lartësimin e tij,</p> 
 <p><a name="an_1:8">1:8</a> dhe i pasuri në uljen e tij, sepse do të shkojë si lule bari.</p> 
 <p><a name="an_1:9">1:9</a> Në fakt si lindi dielli me të nxehtit e tij dhe e thau barin, dhe lulja e tij ra dhe bukuria e pamjes së vet humbi: kështu do të fishket edhe i pasuri në udhët e tij.</p> 
 <p><a name="an_1:10">1:10</a> Lum njeriu që ngulmon në provë, sepse kur del i aprovuar, do të marrë kurorën e jetës, të cilën Zoti ua premtoi atyre që e duan.</p> 
 <p><a name="an_1:11">1:11</a> Askush kur tundohet të mos thotë: ''Jam tunduar nga Perëndinë'', sepse Perëndia nuk mund të tundohet nga e keqja, dhe ai vet nuk tundon asnjeri.</p> 
 <p><a name="an_1:12">1:12</a> Por secili tundohet i udhëhequr dhe i mashtruar nga lakminë e vet.</p> 
 <p><a name="an_1:13">1:13</a> Pastaj lakmia, pasi mbarset, pjell mëkatin dhe mëkati, si të kryhet, ngjiz vdekjen.</p> 
 <p><a name="an_1:14">1:14</a> Mos u mashtroni, vëllezërit e mi shumë të dashur;</p> 
 <p><a name="an_1:15">1:15</a> çdo gjë e mirë që na jepet dhe çdo dhuratë e përsosur vjen prej së larti dhe zbret nga Ati i dritave, pranë së cilit nuk ka ndërrim dhe as hije ndryshimi.</p> 
 <p><a name="an_1:16">1:16</a> Ai na ngjizi me vullnetin e tij me anë të fjalës të së vërtetës, që ne të jemi në një farë menyrë fryti i parë i krijesave të tij.</p> 
 <p><a name="an_1:17">1:17</a> Prandaj, vëllezërit e mi shumë të dashur, çdo njeri të jetë i shpejtë në të dëgjuar, i ngadalshëm në të folur dhe i ngadalshëm në zemërim,</p> 
 <p><a name="an_1:18">1:18</a> sepse zemërimi i njeriut nuk kryen drejtësinë e Perëndisë.</p> 
 <p><a name="an_1:19">1:19</a> Prandaj, hiqni çdo ndyrësi dhe mbeturinë ligësie, pranoni me butësi fjalën e mbjellë në ju, e cila mund të shpëtojë shpirtrat tuaj.</p> 
 <p><a name="an_1:20">1:20</a> Dhe bëhuni bërës të fjalës dhe jo vetëm dëgjues, që gënjejnë vetveten.</p> 
 <p><a name="an_1:21">1:21</a> Sepse nëse dikush është dëgjues i fjalës dhe jo bërës, ai i përngjan një njeriu që e shikon fytyrën e tij natyrale në një pasqyrë;</p> 
 <p><a name="an_1:22">1:22</a> ai e shikon veten dhe pastaj ikën, duke harruar menjëherë si ishte.</p> 
 <p><a name="an_1:23">1:23</a> Ndërsa ai që do të shikojë me vemendje ligjin e përsosur, i cili është ligji i lirisë, dhe ngulmon në të, duke mos qenë një dëgjues harraq, por një bërës i veprës, ai do të jetë i lumtur në veprimtarinë e vet.</p> 
 <p><a name="an_1:24">1:24</a> Në qoftë se ndokush nga ju mendon se është fetar, edhe nuk i vë fre gjuhës së vet, sigurisht ai e mashtron zemrën e vet, feja e këtij është e kotë.</p> 
 <p><a name="an_1:25">1:25</a> Feja e pastër dhe pa njollë përpara Perëndisë dhe Atit është kjo: të vizitosh jetimët dhe të vejat në pikëllimet e tyre dhe ta ruash veten të pastër nga bota.</p> 
 <p><a name="an_1:26">1:26</a> Vëllezër të mi, mos i lidhni preferencat personale me besimin e Zotit tonë Jezu Krisht, Zoti i lavdisë.</p> 
 <p><a name="an_1:27">1:27</a> Sepse në qoftë se në asamblenë tuaj hyn një njeri me një unazë prej ari, me rroba të shkëlqyera, dhe hyn edhe një i varfër me një rrobë të fëlliqur,</p> 
 <p><a name="an_2:1">2:1</a> dhe ju i drejtoni sytë nga ai që vesh rroben e shkëlqyer dhe i thoni: ''Ti ulu këtu, në vendin e mirë'', dhe të varfërit i thoni: ''Ti rri atje, në këmbë'', ose: ''Ulu këtu, afër stolit të këmbëve të mia'',</p> 
 <p><a name="an_2:2">2:2</a> a nuk bëtë ju një dallim në mes tuaj, duke u bërë kështu gjykatës me mendime të këqija?</p> 
 <p><a name="an_2:3">2:3</a> Dëgjoni, vëllezër të mi shumë të dashur, a nuk i zgjodhi Perëndia të varfërit e botës, që të jenë të pasur në besim dhe trashëgimtarë të mbretërisë që ua premtoi atyre që e duan?</p> 
 <p><a name="an_2:4">2:4</a> Po ju i shnderuat të varfërit! A nuk janë vallë të pasurit ata që ju shtypin, dhe nuk janë këta ata që ju heqin nëpër gjykata?</p> 
 <p><a name="an_2:5">2:5</a> A nuk janë ata që blasfemojnë emrin e lavdishëm që u thirr mbi ju?</p> 
 <p><a name="an_2:6">2:6</a> Në qoftë se ju më të vërtetë e përmbushni ligjin mbretëror sipas Shkrimit: ''Duaje të afërmin tënd si vetveten'', bëni mirë;</p> 
 <p><a name="an_2:7">2:7</a> por në qoftë se bëni preferenca personale, ju kryeni mëkat dhe dënoheni nga ligji si shkelës.</p> 
 <p><a name="an_2:8">2:8</a> Sepse kushdo që e zbaton gjithë ligjin, por e shkel në një pikë, është fajtor në të gjitha pikat.</p> 
 <p><a name="an_2:9">2:9</a> Sepse ai që ka thënë: ''Mos shkel kurorën'', ka thënë gjithashtu: ''Mos vraj''. Prandaj nëse ti nuk shkel kurorën, por vret, ti je shkelës i ligjit.</p> 
 <p><a name="an_2:10">2:10</a> Prandaj të flisni e të veproni sikurse të duhej të gjykoheshit nga ligji i lirisë,</p> 
 <p><a name="an_2:11">2:11</a> sepse gjyqi do të jetë pa mëshirë për atë që nuk ka treguar mëshirë; dhe mëshira triumfon mbi gjykimin.</p> 
 <p><a name="an_2:12">2:12</a> Ç'dobi ka, vëllezër të mi, nëse dikush thotë se ka besim, por nuk ka vepra? A mund ta shpëtojë atë besimi?</p> 
 <p><a name="an_2:13">2:13</a> Dhe në qoftë se një vëlla ose një motër janë të zhveshur dhe u mungon ushqimi i përditshëm,</p> 
 <p><a name="an_2:14">2:14</a> dhe dikush nga ju u thothë atyre: ''Shkoni në paqe! Ngrohuni dhe ngopuni'', dhe nuk u jepni atyre gjërat për të cilat kanë nevojë për trupin, ç'dobi ka?</p> 
 <p><a name="an_2:15">2:15</a> Po kështu është edhe besimi; në qoftë se s'ka vepra, është i vdekur në vetvete.</p> 
 <p><a name="an_2:16">2:16</a> Po dikush do të thotë: ''Ti ke besimin, dhe unë kam veprat''; më trego besimin tënd pa veprat e tua dhe unë do të të tregoj besimin tim me veprat e mia.</p> 
 <p><a name="an_2:17">2:17</a> Ti beson se ka vetëm një Perëndi. Mirë bën; edhe demonët besojnë dhe dridhen.</p> 
 <p><a name="an_2:18">2:18</a> Po, a dëshiron të kuptosh, o njeri i kotë, se besimi pa vepra është i vdekur?</p> 
 <p><a name="an_2:19">2:19</a> Abrahami, ati ynë, a nuk u shfajësua me anë të veprave, kur e ofroi birin e vet, Isakun, mbi altar?</p> 
 <p><a name="an_2:20">2:20</a> Ti e sheh se besimi vepronte bashkë me veprat e tij, dhe se, nëpërmjet veprave, besimi u përsos.</p> 
 <p><a name="an_2:21">2:21</a> Kështu u përmbush Shkrimi, që thotë: ''Edhe Abrahami i besoi Perëndisë, dhe kjo iu numërua për drejtësi''; dhe u quajt miku i Perëndisë.</p> 
 <p><a name="an_2:22">2:22</a> Ju shikoni, pra, se njeriu shfajësohet nga veprat dhe jo vetëm nga besimi.</p> 
 <p><a name="an_2:23">2:23</a> Gjithashtu a nuk u shfajësua edhe Rahabi, lavirja, nga veprat, kur i priti të dërguarit dhe i përcolli nga një udhë tjetër?</p> 
 <p><a name="an_2:24">2:24</a> Sepse, sikurse trupi pa frymën është i vdekur, ashtu edhe besimi, pa vepra, është i vdekur.</p> 
 <p><a name="an_2:25">2:25</a> Vëllezër të mi, mos u bëni shumë mësues, duke ditur se do të kemi një gjykim më të ashpër,</p> 
 <p><a name="an_2:26">2:26</a> sepse të gjithë gabojmë në shumë gjëra. Në qoftë se dikush nuk gabon në të folur, është njeri i përsosur, dhe është gjithashtu i aftë t'i vërë fre gjithë trupit.</p> 
 <p><a name="an_3:1">3:1</a> Ja, u vëmë fre në gojë kuajve, që të na binden, dhe ta drejtojmë kështu gjithë trupin e tyre.</p> 
 <p><a name="an_3:2">3:2</a> Ja, edhe anijet, edhe pse janë shumë të mëdha dhe shtyhen nga erëra të forta, drejtohen nga një timon shumë i vogël, atje ku do timonieri.</p> 
 <p><a name="an_3:3">3:3</a> Kështu edhe gjuha është një gjymtyrë e vogël, por mbahet me të madh. Ja, një zjarr i vogël ç'pyll të madh djeg!</p> 
 <p><a name="an_3:4">3:4</a> Edhe gjuha është një zjarr, një botë paudhësie; ajo është vendosur midis gjymtyrëve tona, gjuha e fëlliq gjithë trupin, ndez ecjen e natyrës dhe ndizet nga Gehena.</p> 
 <p><a name="an_3:5">3:5</a> Sepse çdo lloj bishash, shpendësh, zvaranikësh e kafshësh të detit mund të zbuten dhe janë zbutur nga natyra njerëzore,</p> 
 <p><a name="an_3:6">3:6</a> kurse gjuhën asnjë nga njerëzit s'mund ta zbusë; është një e keqe e papërmbajtshme, plot me helm vdekjeprurës.</p> 
 <p><a name="an_3:7">3:7</a> Me atë ne bekojmë Perëndinë dhe Atin, dhe me të ne mallkojmë njerëzit që janë bërë sipas shëmbëllimit të Perëndisë.</p> 
 <p><a name="an_3:8">3:8</a> Nga e njejta gojë del bekimi dhe mallkimi. Vëllezër të mi, nuk duhet të ishte kështu.</p> 
 <p><a name="an_3:9">3:9</a> Mos vallë burimi nxjerr nga e njejta vrimë ujë të ëmbël e të hidhur?</p> 
 <p><a name="an_3:10">3:10</a> A mundet të prodhojë fiku ullinj, ose hardhia fiq? Kështu asnjë burim nuk mund të japë ujë të kripur dhe të ëmbël.</p> 
 <p><a name="an_3:11">3:11</a> Kush është ndër ju i urtë dhe i ditur? Le të tregojë me sjellje të bukur veprat e tij me zemërbutësi të urtësisë.</p> 
 <p><a name="an_3:12">3:12</a> Por në qoftë se ne zemrën tuaj keni smirë të hidhur dhe grindje, mos u mbani me të madh dhe mos gënjeni kundër së vërtetës.</p> 
 <p><a name="an_3:13">3:13</a> Kjo nuk është dituri që zbret nga lart, por është tokësore, shtazore, djallëzore.</p> 
 <p><a name="an_3:14">3:14</a> Sepse atje ku ka smirë dhe grindje, atje ka trazirë dhe gjithfarë veprash të këqija,</p> 
 <p><a name="an_3:15">3:15</a> Kurse dituria që vjen nga lart, më së pari është e pastër, pastaj pajtuese, e butë, e bindur, plot mëshirë dhe fryte të mira, e paanshme dhe jo hipokrite.</p> 
 <p><a name="an_3:16">3:16</a> Dhe fryti i drejtësisë mbillet në paqe për ata që bëjnë paqen.</p> 
 <p><a name="an_3:17">3:17</a> Nga vijnë luftërat dhe grindjet te ju?. A nuk vijnë, nga pasionet që luftojnë ndër gjymtyrët tuaja?</p> 
 <p><a name="an_3:18">3:18</a> Ju lakmoni dhe nuk keni, ju vrisni dhe keni smirë dhe nuk fitoni gjë; ju ziheni dhe luftoni, por nuk keni, sepse nuk kërkoni.</p> 
 <p><a name="an_4:1">4:1</a> Ju kërkoni dhe nuk merrni, sepse kërkoni keqas që të shpenzoni për kënaqësitë tuaja.</p> 
 <p><a name="an_4:2">4:2</a> O shkelës dhe shkelëse të kurorës, a nuk e dini se miqësia me botën është armiqësi me Perëndinë? Ai, pra, që don të jetë mik i botës bëhet armik i Perëndisë.</p> 
 <p><a name="an_4:3">4:3</a> Apo pandehni se Shkrimi thotë kot: ''Fryma që rri në ne a lakmon deri në smirë''?</p> 
 <p><a name="an_4:4">4:4</a> Por ai jep hir edhe më të madh; prandaj thotë: ''Perëndia u kundërvihet mendjemëdhenjve dhe u jep hir të përulurve''.</p> 
 <p><a name="an_4:5">4:5</a> Nënshtrojuni, pra, Perëndisë, kundërshtoni djallin dhe ai do të largohet nga ju!</p> 
 <p><a name="an_4:6">4:6</a> Afrohuni te Perëndia dhe ai do t'ju afrohet juve; pastroni duart tuaja, o mëkatarë; dhe pastroni zemrat o njerëz me dy mendje!</p> 
 <p><a name="an_4:7">4:7</a> Pikëllohuni, mbani zi dhe qani; të qeshurit tuaj le të kthehet në zi, dhe gëzimi në trishtim.</p> 
 <p><a name="an_4:8">4:8</a> Përuluni përpara Zotit, dhe ai do t'ju lartësojë!</p> 
 <p><a name="an_4:9">4:9</a> Mos flisni keq për njeri tjetrin, vë-llezër; ai që flet kundër vëllait dhe e gjykon vëllanë e vet, flet kundër ligjit dhe gjykon ligjin; dhe, po të gjykosh ligjin, ti nuk je zbatues i ligjit, por gjykatës.</p> 
 <p><a name="an_4:10">4:10</a> Ka vetëm një Ligjdhënës, që mund të të shpëtojë ose të të çojë në humbje; por ti kush je që gjykon një tjetër?</p> 
 <p><a name="an_4:11">4:11</a> Dhe tani, ju që thoni: ''Sot ose nesër do të shkojmë në atë qytet, dhe do të rrijmë atje një vit, do të tregtojmë dhe do të fitojmë'',</p> 
 <p><a name="an_4:12">4:12</a> ndërsa nuk dini për të nesërmen. Sepse ç'është jeta? Éshtë avull që duket për pak, dhe pastaj humbet.</p> 
 <p><a name="an_4:13">4:13</a> Në vend që të thoni: ''Në dashtë Zoti dhe në paçim jetë, ne do të bëjmë këtë ose atë gjë''.</p> 
 <p><a name="an_4:14">4:14</a> Ju, përkundrazi, mburreni në arrogancën tuaj; çdo mburrje e tillë është e keqe.</p> 
 <p><a name="an_4:15">4:15</a> Ai, pra, që di të bëjë të mirë edhe nuk e bën, bën mëkat.</p> 
 <p><a name="an_4:16">4:16</a> Dhe tani ju, o pasanikë: qani dhe vajtoni për të këqijat që do t'ju zënë!</p> 
 <p><a name="an_4:17">4:17</a> Pasuria juaj u kalb dhe rrobat tuaja i brejti tenja.</p> 
 <p><a name="an_5:1">5:1</a> Ari dhe argjendi juaj u ndryshkën, dhe ndryshku i tyre do të jetë një dëshmi kundër jush dhe do t'ju përpijë mishërat si zjarr; keni mbledhur thesare në ditët e fundit.</p> 
 <p><a name="an_5:2">5:2</a> Ja, paga që u keni ngrënë puntorëve që ju korrën arat, po këlthet; dhe klithmat e atyre që korrën, arritën në vesh të Zotit të ushtrive.</p> 
 <p><a name="an_5:3">5:3</a> Jetuat mbi tokë ndër qejfe dhe shkapërderdhje; i ushqyet zemrat tuaja si për ditë të të therurit.</p> 
 <p><a name="an_5:4">5:4</a> Dënuat dhe vratë të drejtin: ai nuk ju kundërshtoi.</p> 
 <p><a name="an_5:5">5:5</a> Tani, pra, vëllezër, jini të durueshëm deri në ardhjen e Zotit; shikoni si e pret me durim bujku frytin e çmuar të tokës, deri sa të marrë shiun e parë dhe të fundit.</p> 
 <p><a name="an_5:6">5:6</a> Jini të durueshëm edhe ju dhe forconi zemrat tuaja, sepse ardhja e Zotit është afër.</p> 
 <p><a name="an_5:7">5:7</a> Mos u ankoni nga njeri tjetri, vëllezër, që të mos dënoheni; ja, gjykatësi është te dera.</p> 
 <p><a name="an_5:8">5:8</a> O vëllezër të mi, merrni si shembull vuajtjeje dhe durimi profetët, që folën në emër të Zotit.</p> 
 <p><a name="an_5:9">5:9</a> Ja, ne shpallim të lum ata që duruan; ju keni dëgjuar për durimin e Jobit, dhe e keni parë fatin përfundimtar që Zoti i rezervoi, sepse Zoti është plot mëshirë e dhembshuri.</p> 
 <p><a name="an_5:10">5:10</a> Dhe, para së gjithash, vëllezër të mi, mos bëni be as për qiellin as për dheun, as mos bëni ndonjë be tjetër; por le të jetë ''po'' -ja juaj ''po'' dhe ''jo'' -ja ''jo'', që të mos bini nën dënim.</p> 
 <p><a name="an_5:11">5:11</a> A vuan ndonjë nga ju? Le të lutet. A është i gëzuar ndokush? Le të këndojë psalme!</p> 
 <p><a name="an_5:12">5:12</a> A është i sëmurë ndonjë nga ju? Le të thërrasë pleqtë e kishës dhe ata të luten përmbi të, dhe le ta lyejnë me vaj në emër të Zotit,</p> 
 <p><a name="an_5:13">5:13</a> dhe lutja e besimit do ta shpëtojë të sëmurin dhe Zoti do ta mëkëmbë; dhe nëse ka bërë mëkate, ato do t'i falen.</p> 
 <p><a name="an_5:14">5:14</a> Rrëfeni fajet njeri tjetrit dhe lutuni për njeri tjetrin, që të shëroheni; shumë fuqi ka lutja e të drejtit kur bëhet me gjithë shpirt.</p> 
 <p><a name="an_5:15">5:15</a> Elia ishte një njeri me të njëtat pasionet tona, dhe u lut intensivisht që të mos binte shi, edhe nuk ra shi mbi dhe për tre vjet e gjashtë muaj.</p> 
 <p><a name="an_5:16">5:16</a> Dhe u lut përsëri dhe qielli dha shi edhe dheu dha frytin e vet.</p> 
 <p><a name="an_5:17">5:17</a> Vëllezër, në qoftë se ndonjë nga ju del nga rruga e së vërtetës dhe dikush e kthen,</p> 
 <p><a name="an_5:18">5:18</a> le ta dijë se ai që e kthen mëkatarin nga të gabuarit e rrugës së tij, do të shpëtojë një shpirt nga vdekja dhe do të mbulojë një shumicë mëkatesh.</p> 
 <p><a name="an_5:19">5:19</a> Pjetri, apostull i Jezu Krishtit, të zgjedhurve që rrijnë në diasporën e Pontit, të Galatisë, të Kapadokisë, të Azisë dhe të Bitinisë,</p> 
 <p><a name="an_5:20">5:20</a> të zgjedhurve sipas paranjohjes së Perëndisë, Atit, me anë të shenjtërimit të Frymës, për t'u bindur dhe për t'u spërkatur me gjakun e Jezu Krishtit; hiri dhe paqja u shtoftë mbi ju.</p> 
 <p></p><hr>
 <center>
 <a href="pe1.htm">Next: 1 Peter</a></center>
 </body>