<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu025.htm">Polyglot</a> 
 <a href="../kjv/deu025.htm">KJV</a> 
 <a href="../sep/deu025.htm">Sep</a> 
 <a href="../vul/deu025.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu024.htm">Previous</a> 
 <a href="deu026.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּֽי־יִהְיֶ֥ה רִיב֙ בֵּ֣ין אֲנָשִׁ֔ים וְנִגְּשׁ֥וּ אֶל־הַמִּשְׁפָּ֖ט וּשְׁפָט֑וּם וְהִצְדִּ֙יקוּ֙ אֶת־הַצַּדִּ֔יק וְהִרְשִׁ֖יעוּ אֶת־הָרָשָֽׁע׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֛ה אִם־בִּ֥ן הַכּ֖וֹת הָרָשָׁ֑ע וְהִפִּיל֤וֹ הַשֹּׁפֵט֙ וְהִכָּ֣הוּ לְפָנָ֔יו כְּדֵ֥י רִשְׁעָת֖וֹ בְּמִסְפָּֽר׃ </span></p>
 <p align="RIGHT"><span lang="he">‎<a name="003">3</a> ‏אַרְבָּעִ֥ים יַכֶּ֖נּוּ לֹ֣א יֹסִ֑יף פֶּן־יֹסִ֨יף לְהַכֹּת֤וֹ עַל־אֵ֙לֶּה֙ מַכָּ֣ה רַבָּ֔ה וְנִקְלָ֥ה אָחִ֖יךָ לְעֵינֶֽיךָ׃ ס</span></p>
 <p align="RIGHT"><span lang="he">‎<a name="004">4</a> ‏לֹא־תַחְסֹ֥ם שׁ֖וֹר בְּדִישֽׁוֹ׃ ס</span></p>
 <p align="RIGHT"><span lang="he">‎<a name="005">5</a> ‏כִּֽי־יֵשְׁב֨וּ אַחִ֜ים יַחְדָּ֗ו וּמֵ֨ת אַחַ֤ד מֵהֶם֙ וּבֵ֣ן אֵֽין־ל֔וֹ לֹֽא־תִהְיֶ֧ה אֵֽשֶׁת־הַמֵּ֛ת הַח֖וּצָה לְאִ֣ישׁ זָ֑ר יְבָמָהּ֙ יָבֹ֣א עָלֶ֔יהָ וּלְקָחָ֥הּ ל֛וֹ לְאִשָּׁ֖ה וְיִבְּמָֽהּ׃ </span></p>
 <p align="RIGHT"><span lang="he">‎<a name="006">6</a> ‏וְהָיָ֗ה הַבְּכוֹר֙ אֲשֶׁ֣ר תֵּלֵ֔ד יָק֕וּם עַל־שֵׁ֥ם אָחִ֖יו הַמֵּ֑ת וְלֹֽא־יִמָּחֶ֥ה שְׁמ֖וֹ מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏וְאִם־לֹ֤א יַחְפֹּץ֙ הָאִ֔ישׁ לָקַ֖חַת אֶת־יְבִמְתּ֑וֹ וְעָלְתָה֩ יְבִמְתּ֨וֹ הַשַּׁ֜עְרָה אֶל־הַזְּקֵנִ֗ים וְאָֽמְרָה֙ מֵאֵ֨ין יְבָמִ֜י לְהָקִ֨ים לְאָחִ֥יו שֵׁם֙ בְּיִשְׂרָאֵ֔ל לֹ֥א אָבָ֖ה יַבְּמִֽי׃ </span></p>
 <p align="RIGHT"><span lang="he">‎<a name="008">8</a> ‏וְקָֽרְאוּ־ל֥וֹ זִקְנֵי־עִיר֖וֹ וְדִבְּר֣וּ אֵלָ֑יו וְעָמַ֣ד וְאָמַ֔ר לֹ֥א חָפַ֖צְתִּי לְקַחְתָּֽהּ׃ </span></p>
 <p align="RIGHT"><span lang="he">‎<a name="009">9</a> ‏וְנִגְּשָׁ֨ה יְבִמְתּ֣וֹ אֵלָיו֮ לְעֵינֵ֣י הַזְּקֵנִים֒ וְחָלְצָ֤ה נַעֲלוֹ֙ מֵעַ֣ל רַגְל֔וֹ וְיָרְקָ֖ה בְּפָנָ֑יו וְעָֽנְתָה֙ וְאָ֣מְרָ֔ה כָּ֚כָה יֵעָשֶׂ֣ה לָאִ֔ישׁ אֲשֶׁ֥ר לֹא־יִבְנֶ֖ה אֶת־בֵּ֥ית אָחִֽיו׃ </span></p>
 <p align="RIGHT"><span lang="he">‎<a name="010">10</a> ‏וְנִקְרָ֥א שְׁמ֖וֹ בְּיִשְׂרָאֵ֑ל בֵּ֖ית חֲל֥וּץ הַנָּֽעַל׃ ס</span></p>
 <p align="RIGHT"><span lang="he">‎<a name="011">11</a> ‏כִּֽי־יִנָּצ֨וּ אֲנָשִׁ֤ים יַחְדָּו֙ אִ֣ישׁ וְאָחִ֔יו וְקָֽרְבָה֙ אֵ֣שֶׁת הָֽאֶחָ֔ד לְהַצִּ֥יל אֶת־אִישָׁ֖הּ מִיַּ֣ד מַכֵּ֑הוּ וְשָׁלְחָ֣ה יָדָ֔הּ וְהֶחֱזִ֖יקָה בִּמְבֻשָֽׁיו׃ </span></p>
 <p align="RIGHT"><span lang="he">‎<a name="012">12</a> ‏וְקַצֹּתָ֖ה אֶת־כַּפָּ֑הּ לֹ֥א תָח֖וֹס עֵינֶֽךָ׃ ס</span></p>
 <p align="RIGHT"><span lang="he">‎<a name="013">13</a> ‏לֹֽא־יִהְיֶ֥ה לְךָ֛ בְּכִֽיסְךָ֖ אֶ֣בֶן וָאָ֑בֶן גְּדוֹלָ֖ה וּקְטַנָּֽה׃ ס</span></p>
 <p align="RIGHT"><span lang="he">‎<a name="014">14</a> ‏לֹא־יִהְיֶ֥ה לְךָ֛ בְּבֵיתְךָ֖ אֵיפָ֣ה וְאֵיפָ֑ה גְּדוֹלָ֖ה וּקְטַנָּֽה׃ </span></p>
 <p align="RIGHT"><span lang="he">‎<a name="015">15</a> ‏אֶ֣בֶן שְׁלֵמָ֤ה וָצֶ֙דֶק֙ יִֽהְיֶה־לָּ֔ךְ אֵיפָ֧ה שְׁלֵמָ֛ה וָצֶ֖דֶק יִֽהְיֶה־לָּ֑ךְ לְמַ֙עַן֙ יַאֲרִ֣יכוּ יָמֶ֔יךָ עַ֚ל הָֽאֲדָמָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </span></p>
 <p align="RIGHT"><span lang="he">‎<a name="016">16</a> ‏כִּ֧י תוֹעֲבַ֛ת יְהוָ֥ה אֱלֹהֶ֖יךָ כָּל־עֹ֣שֵׂה אֵ֑לֶּה כֹּ֖ל עֹ֥שֵׂה עָֽוֶל׃ פ</span></p>
 <p align="RIGHT"><span lang="he">‎<a name="017">17</a> ‏זָכ֕וֹר אֵ֛ת אֲשֶׁר־עָשָׂ֥ה לְךָ֖ עֲמָלֵ֑ק בַּדֶּ֖רֶךְ בְּצֵאתְכֶ֥ם מִמִּצְרָֽיִם׃ </span></p>
 <p align="RIGHT"><span lang="he">‎<a name="018">18</a> ‏אֲשֶׁ֨ר קָֽרְךָ֜ בַּדֶּ֗רֶךְ וַיְזַנֵּ֤ב בְּךָ֙ כָּל־הַנֶּחֱשָׁלִ֣ים אַֽחַרֶ֔יךָ<font color="red"><sup>1</sup></font> וְאַתָּ֖ה עָיֵ֣ף וְיָגֵ֑עַ וְלֹ֥א יָרֵ֖א אֱלֹהִֽים׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֡ה בְּהָנִ֣יחַ יְהוָ֣ה אֱלֹהֶ֣יךָ׀ לְ֠ךָ מִכָּל־אֹ֨יְבֶ֜יךָ מִסָּבִ֗יב בָּאָ֙רֶץ֙ אֲשֶׁ֣ר יְהוָֽה־אֱ֠לֹהֶיךָ נֹתֵ֨ן לְךָ֤ נַחֲלָה֙ לְרִשְׁתָּ֔הּ תִּמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָ֑יִם לֹ֖א תִּשְׁכָּֽח׃ פ</span></p>
 </td>
 <td width="50%">
 <p>1 kî-yihəyeh rîḇ bên ’ănāšîm wənigəšû ’el-hammišəpāṭ ûšəfāṭûm wəhiṣədîqû ’eṯ-haṣṣadîq wəhirəšî‘û ’eṯ-hārāšā‘: </p>
 <p>2 wəhāyâ ’im-bin hakwōṯ hārāšā‘ wəhipîlwō haššōfēṭ wəhikâû ləfānāyw kəḏê rišə‘āṯwō bəmisəpār: </p>
 <p>3 ’arəbā‘îm yakennû lō’ yōsîf pen-yōsîf ləhakōṯwō ‘al-’ēlleh makâ rabâ wəniqəlâ ’āḥîḵā lə‘êneyḵā: s</p>
 <p>4 lō’-ṯ<sup>a</sup>ḥəsōm šwōr bəḏîšwō: s</p>
 <p>5 kî-yēšəḇû ’<sup>a</sup>ḥîm y<sup>a</sup>ḥədāw ûmēṯ ’<sup>a</sup>ḥaḏ mēhem ûḇēn ’ên-lwō lō’-ṯihəyeh ’ēšeṯ-hammēṯ h<sup>a</sup>ḥûṣâ lə’îš zār yəḇāmāh yāḇō’ ‘āleyhā ûləqāḥāh lwō lə’iššâ wəyibəmāh: </p>
 <p>6 wəhāyâ habəḵwōr ’ăšer tēlēḏ yāqûm ‘al-šēm ’āḥîw hammēṯ wəlō’-yimmāḥeh šəmwō mîyiśərā’ēl: </p>
 <p>7 wə’im-lō’ y<sup>a</sup>ḥəpōṣ hā’îš lāq<sup>a</sup>ḥaṯ ’eṯ-yəḇimətwō wə‘āləṯâ yəḇimətwō hašš<sup>a</sup>‘ərâ ’el-hazzəqēnîm wə’āmərâ mē’ên yəḇāmî ləhāqîm lə’āḥîw šēm bəyiśərā’ēl lō’ ’āḇâ yabəmî: </p>
 <p>8 wəqārə’û-lwō ziqənê-‘îrwō wəḏibərû ’ēlāyw wə‘āmaḏ wə’āmar lō’ ḥāfaṣətî ləq<sup>a</sup>ḥətāh: </p>
 <p>9 wənigəšâ yəḇimətwō ’ēlāyw lə‘ênê hazzəqēnîm wəḥāləṣâ n<sup>a</sup>‘ălwō mē‘al raḡəlwō wəyārəqâ bəfānāyw wə‘ānəṯâ wə’āmərâ kāḵâ yē‘āśeh lā’îš ’ăšer lō’-yiḇəneh ’eṯ-bêṯ ’āḥîw: </p>
 <p>10 wəniqərā’ šəmwō bəyiśərā’ēl bêṯ ḥălûṣ hannā‘al: s</p>
 <p>11 kî-yinnāṣû ’ănāšîm y<sup>a</sup>ḥədāw ’îš wə’āḥîw wəqārəḇâ ’ēšeṯ hā’eḥāḏ ləhaṣṣîl ’eṯ-’îšāh mîyaḏ makēhû wəšāləḥâ yāḏāh wəheḥĕzîqâ biməḇušāyw: </p>
 <p>12 wəqaṣṣōṯâ ’eṯ-kapāh lō’ ṯāḥwōs ‘êneḵā: s</p>
 <p>13 lō’-yihəyeh ləḵā bəḵîsəḵā ’eḇen wā’āḇen gəḏwōlâ ûqəṭannâ: s</p>
 <p>14 lō’-yihəyeh ləḵā bəḇêṯəḵā ’êfâ wə’êfâ gəḏwōlâ ûqəṭannâ: </p>
 <p>15 ’eḇen šəlēmâ wāṣeḏeq yihəyeh-llāḵə ’êfâ šəlēmâ wāṣeḏeq yihəyeh-llāḵə ləm<sup>a</sup>‘an ya’ărîḵû yāmeyḵā ‘al hā’ăḏāmâ ’ăšer-yəhwâ ’ĕlōheyḵā nōṯēn lāḵə: </p>
 <p>16 kî ṯwō‘ăḇaṯ yəhwâ ’ĕlōheyḵā kāl-‘ōśēh ’ēlleh kōl ‘ōśēh ‘āwel: f</p>
 <p>17 zāḵwōr ’ēṯ ’ăšer-‘āśâ ləḵā ‘ămālēq badereḵə bəṣē’ṯəḵem mimmiṣərāyim: </p>
 <p>18 ’ăšer qārəḵā badereḵə wayəzannēḇ bəḵā kāl-hanneḥĕšālîm ’<sup>a</sup>ḥareyḵā<font color="red"><sup>1</sup></font> wə’atâ ‘āyēf wəyāḡē‘a wəlō’ yārē’ ’ĕlōhîm: </p>
 <p>19 wəhāyâ bəhānîḥa yəhwâ ’ĕlōheyḵā| ləḵā mikāl-’ōyəḇeyḵā missāḇîḇ bā’āreṣ ’ăšer yəhwâ-’ĕlōheyḵā nōṯēn ləḵā n<sup>a</sup>ḥălâ lərišətāh timəḥeh ’eṯ-zēḵer ‘ămālēq mit<sup>a</sup>ḥaṯ haššāmāyim lō’ tišəkāḥ: f</p>
 </td>
 </tr></table>
 <p></p><hr>
 <center>
 <a href="deu026.htm">Next: Deuteronomy (Devarim) Chapter 26</a></center>
 </body>