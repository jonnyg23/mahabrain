<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1028.htm">Polyglot</a> 
 <a href="../kjv/sa1028.htm">KJV</a> 
 <a href="../sep/sa1028.htm">Sep</a> 
 <a href="../vul/sa1028.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1027.htm">Previous</a> 
 <a href="sa1029.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ בַּיָּמִ֣ים הָהֵ֔ם וַיִּקְבְּצ֨וּ פְלִשְׁתִּ֤ים אֶת־מַֽחֲנֵיהֶם֙ לַצָּבָ֔א לְהִלָּחֵ֖ם בְּיִשְׂרָאֵ֑ל וַיֹּ֤אמֶר אָכִישׁ֙ אֶל־דָּוִ֔ד יָדֹ֣עַ תֵּדַ֗ע כִּ֤י אִתִּי֙ תֵּצֵ֣א בַֽמַּחֲנֶ֔ה אַתָּ֖ה וַאֲנָשֶֽׁיךָ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֤אמֶר דָּוִד֙ אֶל־אָכִ֔ישׁ לָכֵן֙ אַתָּ֣ה תֵדַ֔ע אֵ֥ת אֲשֶׁר־יַעֲשֶׂ֖ה עַבְדֶּ֑ךָ וַיֹּ֤אמֶר אָכִישׁ֙ אֶל־דָּוִ֔ד לָכֵ֗ן שֹׁמֵ֧ר לְרֹאשִׁ֛י אֲשִֽׂימְךָ֖ כָּל־הַיָּמִֽים׃ פ</span></p>
 <p align="RIGHT"><span lang="he">‎<a name="003">3</a> ‏וּשְׁמוּאֵ֣ל מֵ֔ת וַיִּסְפְּדוּ־לוֹ֙ כָּל־יִשְׂרָאֵ֔ל וַיִּקְבְּרֻ֥הוּ בָרָמָ֖ה וּבְעִיר֑וֹ וְשָׁא֗וּל הֵסִ֛יר הָאֹב֥וֹת וְאֶת־הַיִּדְּעֹנִ֖ים מֵהָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏וַיִּקָּבְצ֣וּ פְלִשְׁתִּ֔ים וַיָּבֹ֖אוּ וַיַּחֲנ֣וּ בְשׁוּנֵ֑ם וַיִּקְבֹּ֤ץ שָׁאוּל֙ אֶת־כָּל־יִשְׂרָאֵ֔ל וַֽיַּחֲנ֖וּ בַּגִּלְבֹּֽעַ׃ </span></p>
 <p align="RIGHT"><span lang="he">‎<a name="005">5</a> ‏וַיַּ֥רְא שָׁא֖וּל אֶת־מַחֲנֵ֣ה פְלִשְׁתִּ֑ים וַיִּרָ֕א וַיֶּחֱרַ֥ד לִבּ֖וֹ מְאֹֽד׃ </span></p>
 <p align="RIGHT"><span lang="he">‎<a name="006">6</a> ‏וַיִּשְׁאַ֤ל שָׁאוּל֙ בַּֽיהוָ֔ה וְלֹ֥א עָנָ֖הוּ יְהוָ֑ה גַּ֧ם בַּחֲלֹמ֛וֹת גַּ֥ם בָּאוּרִ֖ים גַּ֥ם בַּנְּבִיאִֽם׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֨אמֶר שָׁא֜וּל לַעֲבָדָ֗יו בַּקְּשׁוּ־לִי֙ אֵ֣שֶׁת בַּעֲלַת־א֔וֹב וְאֵלְכָ֥ה<font color="red"><sup>3</sup></font> אֵלֶ֖יהָ וְאֶדְרְשָׁה־בָּ֑הּ וַיֹּאמְר֤וּ עֲבָדָיו֙ אֵלָ֔יו הִנֵּ֛ה אֵ֥שֶׁת בַּֽעֲלַת־א֖וֹב בְּעֵ֥ין דּֽוֹר׃ </span></p>
 <p align="RIGHT"><span lang="he">‎<a name="008">8</a> ‏וַיִּתְחַפֵּ֣שׂ שָׁא֗וּל וַיִּלְבַּשׁ֙ בְּגָדִ֣ים אֲחֵרִ֔ים וַיֵּ֣לֶךְ ה֗וּא וּשְׁנֵ֤י אֲנָשִׁים֙ עִמּ֔וֹ וַיָּבֹ֥אוּ אֶל־הָאִשָּׁ֖ה לָ֑יְלָה וַיֹּ֗אמֶר <font color="brown">קסומי־</font> <font color="blue">קָֽסֳמִי־</font> נָ֥א<font color="red"><sup>y</sup></font> לִי֙ בָּא֔וֹב וְהַ֣עֲלִי לִ֔י אֵ֥ת אֲשֶׁר־אֹמַ֖ר אֵלָֽיִךְ׃ </span></p>
 <p align="RIGHT"><span lang="he">‎<a name="009">9</a> ‏וַתֹּ֨אמֶר הָֽאִשָּׁ֜ה אֵלָ֗יו הִנֵּ֨ה אַתָּ֤ה יָדַ֙עְתָּ֙ אֵ֣ת אֲשֶׁר־עָשָׂ֣ה שָׁא֔וּל אֲשֶׁ֥ר הִכְרִ֛ית אֶת־הָאֹב֥וֹת וְאֶת־הַיִּדְּעֹנִ֖י מִן־הָאָ֑רֶץ וְלָמָ֥ה אַתָּ֛ה מִתְנַקֵּ֥שׁ בְּנַפְשִׁ֖י לַהֲמִיתֵֽנִי׃ </span></p>
 <p align="RIGHT"><span lang="he">‎<a name="010">10</a> ‏וַיִּשָּׁ֤בַֽע לָהּ֙ שָׁא֔וּל בַּֽיהוָ֖ה לֵאמֹ֑ר חַי־יְהוָ֕ה אִֽם־יִקְּרֵ֥ךְ עָוֹ֖ן בַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="011">11</a> ‏וַתֹּ֙אמֶר֙ הָֽאִשָּׁ֔ה אֶת־מִ֖י אַֽעֲלֶה־לָּ֑ךְ וַיֹּ֕אמֶר אֶת־שְׁמוּאֵ֖ל הַֽעֲלִי־לִֽי׃ </span></p>
 <p align="RIGHT"><span lang="he">‎<a name="012">12</a> ‏וַתֵּ֤רֶא הָֽאִשָּׁה֙ אֶת־שְׁמוּאֵ֔ל וַתִּזְעַ֖ק בְּק֣וֹל גָּד֑וֹל וַתֹּאמֶר֩ הָאִשָּׁ֨ה אֶל־שָׁא֧וּל לֵאמֹ֛ר לָ֥מָּה רִמִּיתָ֖נִי וְאַתָּ֥ה שָׁאֽוּל׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר לָ֥הּ הַמֶּ֛לֶךְ אַל־תִּֽירְאִ֖י כִּ֣י מָ֣ה רָאִ֑ית וַתֹּ֤אמֶר הָֽאִשָּׁה֙ אֶל־שָׁא֔וּל אֱלֹהִ֥ים רָאִ֖יתִי עֹלִ֥ים מִן־הָאָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֤אמֶר לָהּ֙ מַֽה־תָּאֳר֔וֹ וַתֹּ֗אמֶר אִ֤ישׁ זָקֵן֙ עֹלֶ֔ה וְה֥וּא עֹטֶ֖ה מְעִ֑יל וַיֵּ֤דַע שָׁאוּל֙ כִּֽי־שְׁמוּאֵ֣ל ה֔וּא וַיִּקֹּ֥ד אַפַּ֛יִם אַ֖רְצָה וַיִּשְׁתָּֽחוּ׃ ס</span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר שְׁמוּאֵל֙ אֶל־שָׁא֔וּל לָ֥מָּה הִרְגַּזְתַּ֖נִי לְהַעֲל֣וֹת אֹתִ֑י וַיֹּ֣אמֶר שָׁ֠אוּל צַר־לִ֨י מְאֹ֜ד וּפְלִשְׁתִּ֣ים׀ נִלְחָמִ֣ים בִּ֗י וֵֽאלֹהִ֞ים סָ֤ר מֵֽעָלַי֙ וְלֹֽא־עָנָ֣נִי ע֗וֹד גַּ֤ם בְּיַֽד־הַנְּבִיאִם֙ גַּם־בַּ֣חֲלֹמ֔וֹת וָאֶקְרָאֶ֣ה לְךָ֔ לְהוֹדִיעֵ֖נִי מָ֥ה אֶעֱשֶֽׂה׃ ס</span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר שְׁמוּאֵ֔ל וְלָ֖מָּה תִּשְׁאָלֵ֑נִי וַיהוָ֛ה סָ֥ר מֵעָלֶ֖יךָ וַיְהִ֥י עָרֶֽךָ׃ </span></p>
 <p align="RIGHT"><span lang="he">‎<a name="017">17</a> ‏וַיַּ֤עַשׂ יְהוָה֙ ל֔וֹ כַּאֲשֶׁ֖ר דִּבֶּ֣ר בְּיָדִ֑י וַיִּקְרַ֨ע יְהוָ֤ה אֶת־הַמַּמְלָכָה֙ מִיָּדֶ֔ךָ וַֽיִּתְּנָ֖הּ לְרֵעֲךָ֥ לְדָוִֽד׃ </span></p>
 <p align="RIGHT"><span lang="he">‎<a name="018">18</a> ‏כַּאֲשֶׁ֤ר לֹֽא־שָׁמַ֙עְתָּ֙ בְּק֣וֹל יְהוָ֔ה וְלֹֽא־עָשִׂ֥יתָ חֲרוֹן־אַפּ֖וֹ בַּעֲמָלֵ֑ק עַל־כֵּן֙ הַדָּבָ֣ר הַזֶּ֔ה עָשָֽׂה־לְךָ֥ יְהוָ֖ה הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="019">19</a> ‏וְיִתֵּ֣ן יְ֠הוָה גַּ֣ם אֶת־יִשְׂרָאֵ֤ל עִמְּךָ֙ בְּיַד־פְּלִשְׁתִּ֔ים וּמָחָ֕ר אַתָּ֥ה וּבָנֶ֖יךָ עִמִּ֑י גַּ֚ם אֶת־מַחֲנֵ֣ה יִשְׂרָאֵ֔ל יִתֵּ֥ן יְהוָ֖ה בְּיַד־פְּלִשְׁתִּֽים׃ </span></p>
 <p align="RIGHT"><span lang="he">‎<a name="020">20</a> ‏וַיְמַהֵ֣ר שָׁא֗וּל וַיִּפֹּ֤ל מְלֹא־קֽוֹמָתוֹ֙ אַ֔רְצָה וַיִּרָ֥א מְאֹ֖ד מִדִּבְרֵ֣י שְׁמוּאֵ֑ל גַּם־כֹּ֙חַ֙ לֹא־הָ֣יָה ב֔וֹ כִּ֣י לֹ֤א אָכַל֙ לֶ֔חֶם כָּל־הַיּ֖וֹם וְכָל־הַלָּֽיְלָה׃ </span></p>
 <p align="RIGHT"><span lang="he">‎<a name="021">21</a> ‏וַתָּב֤וֹא הָֽאִשָּׁה֙ אֶל־שָׁא֔וּל וַתֵּ֖רֶא כִּי־נִבְהַ֣ל מְאֹ֑ד וַתֹּ֣אמֶר אֵלָ֗יו הִנֵּ֨ה שָׁמְעָ֤ה שִׁפְחָֽתְךָ֙ בְּקוֹלֶ֔ךָ וָאָשִׂ֤ים נַפְשִׁי֙ בְּכַפִּ֔י וָֽאֶשְׁמַע֙ אֶת־דְּבָרֶ֔יךָ אֲשֶׁ֥ר דִּבַּ֖רְתָּ אֵלָֽי׃ </span></p>
 <p align="RIGHT"><span lang="he">‎<a name="022">22</a> ‏וְעַתָּ֗ה שְׁמַֽע־נָ֤א גַם־אַתָּה֙ בְּק֣וֹל שִׁפְחָתֶ֔ךָ וְאָשִׂ֧מָה לְפָנֶ֛יךָ פַּת־לֶ֖חֶם וֶאֱכ֑וֹל וִיהִ֤י בְךָ֙ כֹּ֔חַ כִּ֥י תֵלֵ֖ךְ בַּדָּֽרֶךְ׃ </span></p>
 <p align="RIGHT"><span lang="he">‎<a name="023">23</a> ‏וַיְמָאֵ֗ן וַיֹּ֙אמֶר֙ לֹ֣א אֹכַ֔ל וַיִּפְרְצוּ־ב֤וֹ עֲבָדָיו֙ וְגַם־הָ֣אִשָּׁ֔ה וַיִּשְׁמַ֖ע לְקֹלָ֑ם וַיָּ֙קָם֙ מֵֽהָאָ֔רֶץ וַיֵּ֖שֶׁב אֶל־הַמִּטָּֽה׃ </span></p>
 <p align="RIGHT"><span lang="he">‎<a name="024">24</a> ‏וְלָאִשָּׁ֤ה עֵֽגֶל־מַרְבֵּק֙ בַּבַּ֔יִת וַתְּמַהֵ֖ר וַתִּזְבָּחֵ֑הוּ וַתִּקַּח־קֶ֣מַח וַתָּ֔לָשׁ וַתֹּפֵ֖הוּ מַצּֽוֹת׃ </span></p>
 <p align="RIGHT"><span lang="he">‎<a name="025">25</a> ‏וַתַּגֵּ֧שׁ לִפְנֵֽי־שָׁא֛וּל וְלִפְנֵ֥י עֲבָדָ֖יו וַיֹּאכֵ֑לוּ וַיָּקֻ֥מוּ וַיֵּלְכ֖וּ בַּלַּ֥יְלָה הַהֽוּא׃ פ</span></p>
 </td>
 <td width="50%">
 <p>1 wayəhî bayyāmîm hâēm wayyiqəbəṣû fəlišətîm ’eṯ-m<sup>a</sup>ḥănêhem laṣṣāḇā’ ləhillāḥēm bəyiśərā’ēl wayyō’mer ’āḵîš ’el-dāwiḏ yāḏō‘a tēḏ<sup>a</sup>‘ kî ’itî tēṣē’ ḇamm<sup>a</sup>ḥăneh ’atâ wa’ănāšeyḵā: </p>
 <p>2 wayyō’mer dāwiḏ ’el-’āḵîš lāḵēn ’atâ ṯēḏ<sup>a</sup>‘ ’ēṯ ’ăšer-y<sup>a</sup>‘ăśeh ‘aḇədeḵā wayyō’mer ’āḵîš ’el-dāwiḏ lāḵēn šōmēr lərō’šî ’ăśîməḵā kāl-hayyāmîm: f</p>
 <p>3 ûšəmû’ēl mēṯ wayyisəpəḏû-lwō kāl-yiśərā’ēl wayyiqəbəruhû ḇārāmâ ûḇə‘îrwō wəšā’ûl hēsîr hā’ōḇwōṯ wə’eṯ-hayyidə‘ōnîm mēhā’āreṣ: </p>
 <p>4 wayyiqqāḇəṣû fəlišətîm wayyāḇō’û wayy<sup>a</sup>ḥănû ḇəšûnēm wayyiqəbōṣ šā’ûl ’eṯ-kāl-yiśərā’ēl wayy<sup>a</sup>ḥănû bagiləbō‘a: </p>
 <p>5 wayyarə’ šā’ûl ’eṯ-m<sup>a</sup>ḥănēh fəlišətîm wayyirā’ wayyeḥĕraḏ libwō mə’ōḏ: </p>
 <p>6 wayyišə’al šā’ûl bayhwâ wəlō’ ‘ānâû yəhwâ gam b<sup>a</sup>ḥălōmwōṯ gam bā’ûrîm gam bannəḇî’im: </p>
 <p>7 wayyō’mer šā’ûl l<sup>a</sup>‘ăḇāḏāyw baqqəšû-lî ’ēšeṯ b<sup>a</sup>‘ălaṯ-’wōḇ wə’ēləḵâ<font color="red"><sup>3</sup></font> ’ēleyhā wə’eḏərəšâ-bāh wayyō’mərû ‘ăḇāḏāyw ’ēlāyw hinnēh ’ēšeṯ b<sup>a</sup>‘ălaṯ-’wōḇ bə‘ên dwōr: </p>
 <p>8 wayyiṯəḥapēś šā’ûl wayyiləbaš bəḡāḏîm ’ăḥērîm wayyēleḵə hû’ ûšənê ’ănāšîm ‘immwō wayyāḇō’û ’el-hā’iššâ lāyəlâ wayyō’mer <font color="brown">qəswōmî-</font> <font color="blue">qāsŏmî-</font> nā’<font color="red"><sup>y</sup></font> lî bā’wōḇ wəh<sup>a</sup>‘ălî lî ’ēṯ ’ăšer-’ōmar ’ēlāyiḵə: </p>
 <p>9 watō’mer hā’iššâ ’ēlāyw hinnēh ’atâ yāḏ<sup>a</sup>‘ətā ’ēṯ ’ăšer-‘āśâ šā’ûl ’ăšer hiḵərîṯ ’eṯ-hā’ōḇwōṯ wə’eṯ-hayyidə‘ōnî min-hā’āreṣ wəlāmâ ’atâ miṯənaqqēš bənafəšî lahămîṯēnî: </p>
 <p>10 wayyiššāḇ<sup>a</sup>‘ lāh šā’ûl bayhwâ lē’mōr ḥay-yəhwâ ’im-yiqqərēḵə ‘āwōn badāḇār hazzeh: </p>
 <p>11 watō’mer hā’iššâ ’eṯ-mî ’<sup>a</sup>‘ăleh-llāḵə wayyō’mer ’eṯ-šəmû’ēl h<sup>a</sup>‘ălî-lî: </p>
 <p>12 watēre’ hā’iššâ ’eṯ-šəmû’ēl watizə‘aq bəqwōl gāḏwōl watō’mer hā’iššâ ’el-šā’ûl lē’mōr lāmmâ rimmîṯānî wə’atâ šā’ûl: </p>
 <p>13 wayyō’mer lāh hammeleḵə ’al-tîrə’î kî mâ rā’îṯ watō’mer hā’iššâ ’el-šā’ûl ’ĕlōhîm rā’îṯî ‘ōlîm min-hā’āreṣ: </p>
 <p>14 wayyō’mer lāh mah-tā’ŏrwō watō’mer ’îš zāqēn ‘ōleh wəhû’ ‘ōṭeh mə‘îl wayyēḏ<sup>a</sup>‘ šā’ûl kî-šəmû’ēl hû’ wayyiqqōḏ ’apayim ’arəṣâ wayyišətāḥû: s</p>
 <p>15 wayyō’mer šəmû’ēl ’el-šā’ûl lāmmâ hirəgazətanî ləh<sup>a</sup>‘ălwōṯ ’ōṯî wayyō’mer šā’ûl ṣar-lî mə’ōḏ ûfəlišətîm| niləḥāmîm bî wē’lōhîm sār mē‘ālay wəlō’-‘ānānî ‘wōḏ gam bəyaḏ-hannəḇî’im gam-b<sup>a</sup>ḥălōmwōṯ wā’eqərā’eh ləḵā ləhwōḏî‘ēnî mâ ’e‘ĕśeh: s</p>
 <p>16 wayyō’mer šəmû’ēl wəlāmmâ tišə’ālēnî wayhwâ sār mē‘āleyḵā wayəhî ‘āreḵā: </p>
 <p>17 wayy<sup>a</sup>‘aś yəhwâ lwō ka’ăšer diber bəyāḏî wayyiqər<sup>a</sup>‘ yəhwâ ’eṯ-hammaməlāḵâ mîyāḏeḵā wayyitənāh lərē‘ăḵā ləḏāwiḏ: </p>
 <p>18 ka’ăšer lō’-šām<sup>a</sup>‘ətā bəqwōl yəhwâ wəlō’-‘āśîṯā ḥărwōn-’apwō b<sup>a</sup>‘ămālēq ‘al-kēn hadāḇār hazzeh ‘āśâ-ləḵā yəhwâ hayywōm hazzeh: </p>
 <p>19 wəyitēn yəhwâ gam ’eṯ-yiśərā’ēl ‘imməḵā bəyaḏ-pəlišətîm ûmāḥār ’atâ ûḇāneyḵā ‘immî gam ’eṯ-m<sup>a</sup>ḥănēh yiśərā’ēl yitēn yəhwâ bəyaḏ-pəlišətîm: </p>
 <p>20 wayəmahēr šā’ûl wayyipōl məlō’-qwōmāṯwō ’arəṣâ wayyirā’ mə’ōḏ midiḇərê šəmû’ēl gam-kōḥa lō’-hāyâ ḇwō kî lō’ ’āḵal leḥem kāl-hayywōm wəḵāl-hallāyəlâ: </p>
 <p>21 watāḇwō’ hā’iššâ ’el-šā’ûl watēre’ kî-niḇəhal mə’ōḏ watō’mer ’ēlāyw hinnēh šāmə‘â šifəḥāṯəḵā bəqwōleḵā wā’āśîm nafəšî bəḵapî wā’ešəm<sup>a</sup>‘ ’eṯ-dəḇāreyḵā ’ăšer dibarətā ’ēlāy: </p>
 <p>22 wə‘atâ šəm<sup>a</sup>‘-nā’ ḡam-’atâ bəqwōl šifəḥāṯeḵā wə’āśimâ ləfāneyḵā paṯ-leḥem we’ĕḵwōl wîhî ḇəḵā kōḥa kî ṯēlēḵə badāreḵə: </p>
 <p>23 wayəmā’ēn wayyō’mer lō’ ’ōḵal wayyifərəṣû-ḇwō ‘ăḇāḏāyw wəḡam-hā’iššâ wayyišəm<sup>a</sup>‘ ləqōlām wayyāqām mēhā’āreṣ wayyēšeḇ ’el-hammiṭṭâ: </p>
 <p>24 wəlā’iššâ ‘ēḡel-marəbēq babayiṯ watəmahēr watizəbāḥēhû watiqq<sup>a</sup>ḥ-qem<sup>a</sup>ḥ watālāš watōfēhû maṣṣwōṯ: </p>
 <p>25 watagēš lifənê-šā’ûl wəlifənê ‘ăḇāḏāyw wayyō’ḵēlû wayyāqumû wayyēləḵû ballayəlâ hahû’: f</p>
 </td>
 </tr></table>
 <p></p><hr>
 <center>
 <a href="sa1029.htm">Next: 1 Samuel (1 Shmuel) Chapter 29</a></center>
 </body>