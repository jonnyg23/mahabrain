<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg002.htm">Polyglot</a> 
 <a href="../kjv/jdg002.htm">KJV</a> 
 <a href="../sep/jdb002.htm">Sep:JdB</a> 
 <a href="../sep/jda002.htm">Sep:JdA</a> 
 <a href="../vul/jdg002.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg001.htm">Previous</a> 
 <a href="jdg003.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֧עַל מַלְאַךְ־יְהוָ֛ה מִן־הַגִּלְגָּ֖ל אֶל־הַבֹּכִ֑ים <font color="red"><sup>3</sup></font>פוַיֹּאמֶר֩ אַעֲלֶ֨ה אֶתְכֶ֜ם מִמִּצְרַ֗יִם וָאָבִ֤יא אֶתְכֶם֙ אֶל־הָאָ֗רֶץ אֲשֶׁ֤ר נִשְׁבַּ֙עְתִּי֙ לַאֲבֹ֣תֵיכֶ֔ם וָאֹמַ֕ר לֹֽא־אָפֵ֧ר בְּרִיתִ֛י אִתְּכֶ֖ם לְעוֹלָֽם׃ </span></p>
 <p align="RIGHT"><span lang="he">‎<a name="002">2</a> ‏וְאַתֶּ֗ם לֹֽא־תִכְרְת֤וּ בְרִית֙ לְיֽוֹשְׁבֵי֙ הָאָ֣רֶץ הַזֹּ֔את מִזְבְּחוֹתֵיהֶ֖ם תִּתֹּצ֑וּן וְלֹֽא־שְׁמַעְתֶּ֥ם בְּקֹלִ֖י מַה־זֹּ֥את עֲשִׂיתֶֽם׃ </span></p>
 <p align="RIGHT"><span lang="he">‎<a name="003">3</a> ‏וְגַ֣ם אָמַ֔רְתִּי לֹֽא־אֲגָרֵ֥שׁ אוֹתָ֖ם מִפְּנֵיכֶ֑ם וְהָי֤וּ לָכֶם֙ לְצִדִּ֔ים וֵאלֹ֣הֵיהֶ֔ם יִהְי֥וּ לָכֶ֖ם לְמוֹקֵֽשׁ׃ </span></p>
 <p align="RIGHT"><span lang="he">‎<a name="004">4</a> ‏וַיְהִ֗י כְּדַבֵּ֞ר מַלְאַ֤ךְ יְהוָה֙ אֶת־הַדְּבָרִ֣ים הָאֵ֔לֶּה אֶֽל־כָּל־בְּנֵ֖י יִשְׂרָאֵ֑ל וַיִּשְׂא֥וּ הָעָ֛ם אֶת־קוֹלָ֖ם וַיִּבְכּֽוּ׃ </span></p>
 <p align="RIGHT"><span lang="he">‎<a name="005">5</a> ‏וַֽיִּקְרְא֛וּ שֵֽׁם־הַמָּק֥וֹם הַה֖וּא בֹּכִ֑ים וַיִּזְבְּחוּ־שָׁ֖ם לַֽיהוָֽה׃ פ</span></p>
 <p align="RIGHT"><span lang="he">‎<a name="006">6</a> ‏וַיְשַׁלַּ֥ח יְהוֹשֻׁ֖עַ אֶת־הָעָ֑ם וַיֵּלְכ֧וּ בְנֵֽי־יִשְׂרָאֵ֛ל אִ֥ישׁ לְנַחֲלָת֖וֹ לָרֶ֥שֶׁת אֶת־הָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏וַיַּעַבְד֤וּ הָעָם֙ אֶת־יְהוָ֔ה כֹּ֖ל יְמֵ֣י יְהוֹשֻׁ֑עַ וְכֹ֣ל׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ יָמִים֙ אַחֲרֵ֣י יְהוֹשׁ֔וּעַ אֲשֶׁ֣ר רָא֗וּ אֵ֣ת כָּל־מַעֲשֵׂ֤ה יְהוָה֙ הַגָּד֔וֹל אֲשֶׁ֥ר עָשָׂ֖ה לְיִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וַיָּ֛מָת יְהוֹשֻׁ֥עַ בִּן־נ֖וּן עֶ֣בֶד יְהוָ֑ה בֶּן־מֵאָ֥ה וָעֶ֖שֶׂר שָׁנִֽים׃ </span></p>
 <p align="RIGHT"><span lang="he">‎<a name="009">9</a> ‏וַיִּקְבְּר֤וּ אוֹתוֹ֙ בִּגְב֣וּל נַחֲלָת֔וֹ בְּתִמְנַת־חֶ֖רֶס בְּהַ֣ר אֶפְרָ֑יִם מִצְּפ֖וֹן לְהַר־גָּֽעַשׁ׃ </span></p>
 <p align="RIGHT"><span lang="he">‎<a name="010">10</a> ‏וְגַם֙ כָּל־הַדּ֣וֹר הַה֔וּא נֶאֶסְפ֖וּ אֶל־אֲבוֹתָ֑יו וַיָּקָם֩ דּ֨וֹר אַחֵ֜ר אַחֲרֵיהֶ֗ם אֲשֶׁ֤ר לֹא־יָֽדְעוּ֙ אֶת־יְהוָ֔ה וְגַם֙ אֶת־הַֽמַּעֲשֶׂ֔ה אֲשֶׁ֥ר עָשָׂ֖ה לְיִשְׂרָאֵֽל׃ ס</span></p>
 <p align="RIGHT"><span lang="he">‎<a name="011">11</a> ‏וַיַּעֲשׂ֧וּ בְנֵֽי־יִשְׂרָאֵ֛ל אֶת־הָרַ֖ע בְּעֵינֵ֣י יְהוָ֑ה וַיַּעַבְד֖וּ אֶת־הַבְּעָלִֽים׃ </span></p>
 <p align="RIGHT"><span lang="he">‎<a name="012">12</a> ‏וַיַּעַזְב֞וּ אֶת־יְהוָ֣ה׀ אֱלֹהֵ֣י אֲבוֹתָ֗ם הַמּוֹצִ֣יא אוֹתָם֮ מֵאֶ֣רֶץ מִצְרַיִם֒ וַיֵּלְכ֞וּ אַחֲרֵ֣י׀ אֱלֹהִ֣ים אֲחֵרִ֗ים מֵאֱלֹהֵ֤י הָֽעַמִּים֙ אֲשֶׁר֙ סְבִיב֣וֹתֵיהֶ֔ם וַיִּֽשְׁתַּחֲו֖וּ לָהֶ֑ם וַיַּכְעִ֖סוּ אֶת־יְהוָֽה׃<font color="red"><sup>3</sup></font> </span></p>
 <p align="RIGHT"><span lang="he">‎<a name="013">13</a> ‏וַיַּעַזְב֖וּ אֶת־יְהוָ֑ה וַיַּעַבְד֥וּ לַבַּ֖עַל וְלָעַשְׁתָּרֽוֹת׃ </span></p>
 <p align="RIGHT"><span lang="he">‎<a name="014">14</a> ‏וַיִּֽחַר־אַ֤ף יְהוָה֙ בְּיִשְׂרָאֵ֔ל וַֽיִּתְּנֵם֙ בְּיַד־שֹׁסִ֔ים וַיָּשֹׁ֖סּוּ אוֹתָ֑ם וַֽיִּמְכְּרֵ֞ם בְּיַ֤ד אֽוֹיְבֵיהֶם֙ מִסָּבִ֔יב וְלֹֽא־יָכְל֣וּ ע֔וֹד לַעֲמֹ֖ד לִפְנֵ֥י אוֹיְבֵיהֶֽם׃ </span></p>
 <p align="RIGHT"><span lang="he">‎<a name="015">15</a> ‏בְּכֹ֣ל׀ אֲשֶׁ֣ר יָצְא֗וּ יַד־יְהוָה֙ הָיְתָה־בָּ֣ם לְרָעָ֔ה כַּֽאֲשֶׁר֙ דִּבֶּ֣ר יְהוָ֔ה וְכַאֲשֶׁ֛ר נִשְׁבַּ֥ע יְהוָ֖ה לָהֶ֑ם וַיֵּ֥צֶר לָהֶ֖ם מְאֹֽד׃ </span></p>
 <p align="RIGHT"><span lang="he">‎<a name="016">16</a> ‏וַיָּ֥קֶם יְהוָ֖ה שֹֽׁפְטִ֑ים וַיּ֣וֹשִׁיע֔וּם מִיַּ֖ד שֹׁסֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וְגַ֤ם אֶל־שֹֽׁפְטֵיהֶם֙ לֹ֣א שָׁמֵ֔עוּ כִּ֣י זָנ֗וּ אַֽחֲרֵי֙ אֱלֹהִ֣ים אֲחֵרִ֔ים וַיִּֽשְׁתַּחֲו֖וּ לָהֶ֑ם סָ֣רוּ מַהֵ֗ר מִן־הַדֶּ֜רֶךְ אֲשֶׁ֨ר הָלְכ֧וּ אֲבוֹתָ֛ם לִשְׁמֹ֥עַ מִצְוֹת־יְהוָ֖ה לֹא־עָ֥שׂוּ כֵֽן׃ </span></p>
 <p align="RIGHT"><span lang="he">‎<a name="018">18</a> ‏וְכִֽי־הֵקִ֨ים יְהוָ֥ה׀ לָהֶם֮ שֹֽׁפְטִים֒ וְהָיָ֤ה יְהוָה֙ עִם־הַשֹּׁפֵ֔ט וְהֽוֹשִׁיעָם֙ מִיַּ֣ד אֹֽיְבֵיהֶ֔ם כֹּ֖ל יְמֵ֣י הַשּׁוֹפֵ֑ט כִּֽי־יִנָּחֵ֤ם יְהוָה֙ מִנַּֽאֲקָתָ֔ם מִפְּנֵ֥י לֹחֲצֵיהֶ֖ם וְדֹחֲקֵיהֶֽם׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֣ה׀ בְּמ֣וֹת הַשּׁוֹפֵ֗ט יָשֻׁ֙בוּ֙ וְהִשְׁחִ֣יתוּ מֵֽאֲבוֹתָ֔ם לָלֶ֗כֶת אַֽחֲרֵי֙ אֱלֹהִ֣ים אֲחֵרִ֔ים לְעָבְדָ֖ם וּלְהִשְׁתַּחֲוֹ֣ת לָהֶ֑ם לֹ֤א הִפִּ֙ילוּ֙ מִמַּ֣עַלְלֵיהֶ֔ם וּמִדַּרְכָּ֖ם הַקָּשָֽׁה׃ </span></p>
 <p align="RIGHT"><span lang="he">‎<a name="020">20</a> ‏וַיִּֽחַר־אַ֥ף יְהוָ֖ה בְּיִשְׂרָאֵ֑ל וַיֹּ֗אמֶר יַעַן֩ אֲשֶׁ֨ר עָבְר֜וּ הַגּ֣וֹי הַזֶּ֗ה אֶת־בְּרִיתִי֙ אֲשֶׁ֣ר צִוִּ֣יתִי אֶת־אֲבוֹתָ֔ם וְלֹ֥א שָׁמְע֖וּ לְקוֹלִֽי׃ </span></p>
 <p align="RIGHT"><span lang="he">‎<a name="021">21</a> ‏גַּם־אֲנִי֙ לֹ֣א אוֹסִ֔יף לְהוֹרִ֥ישׁ אִ֖ישׁ מִפְּנֵיהֶ֑ם מִן־הַגּוֹיִ֛ם אֲשֶׁר־עָזַ֥ב יְהוֹשֻׁ֖עַ וַיָּמֹֽת׃ </span></p>
 <p align="RIGHT"><span lang="he">‎<a name="022">22</a> ‏לְמַ֛עַן נַסּ֥וֹת בָּ֖ם אֶת־יִשְׂרָאֵ֑ל הֲשֹׁמְרִ֣ים הֵם֩ אֶת־דֶּ֨רֶךְ יְהוָ֜ה לָלֶ֣כֶת בָּ֗ם כַּאֲשֶׁ֛ר שָׁמְר֥וּ אֲבוֹתָ֖ם אִם־לֹֽא׃ </span></p>
 <p align="RIGHT"><span lang="he">‎<a name="023">23</a> ‏וַיַּנַּ֤ח יְהוָה֙ אֶת־הַגּוֹיִ֣ם הָאֵ֔לֶּה לְבִלְתִּ֥י הוֹרִישָׁ֖ם מַהֵ֑ר וְלֹ֥א נְתָנָ֖ם בְּיַד־יְהוֹשֻֽׁעַ׃ פ</span></p>
 </td>
 <td width="50%">
 <p>1 wayy<sup>a</sup>‘al malə’aḵə-yəhwâ min-hagiləgāl ’el-habōḵîm <font color="red"><sup>3</sup></font>fwayyō’mer ’<sup>a</sup>‘ăleh ’eṯəḵem mimmiṣərayim wā’āḇî’ ’eṯəḵem ’el-hā’āreṣ ’ăšer nišəb<sup>a</sup>‘ətî la’ăḇōṯêḵem wā’ōmar lō’-’āfēr bərîṯî ’itəḵem lə‘wōlām: </p>
 <p>2 wə’atem lō’-ṯiḵərəṯû ḇərîṯ ləywōšəḇê hā’āreṣ hazzō’ṯ mizəbəḥwōṯêhem titōṣûn wəlō’-šəm<sup>a</sup>‘ətem bəqōlî mah-zzō’ṯ ‘ăśîṯem: </p>
 <p>3 wəḡam ’āmarətî lō’-’ăḡārēš ’wōṯām mipənêḵem wəhāyû lāḵem ləṣidîm wē’lōhêhem yihəyû lāḵem ləmwōqēš: </p>
 <p>4 wayəhî kəḏabēr malə’aḵə yəhwâ ’eṯ-hadəḇārîm hā’ēlleh ’el-kāl-bənê yiśərā’ēl wayyiśə’û hā‘ām ’eṯ-qwōlām wayyiḇəkû: </p>
 <p>5 wayyiqərə’û šēm-hammāqwōm hahû’ bōḵîm wayyizəbəḥû-šām layhwâ: f</p>
 <p>6 wayəšall<sup>a</sup>ḥ yəhwōšu‘a ’eṯ-hā‘ām wayyēləḵû ḇənê-yiśərā’ēl ’îš lən<sup>a</sup>ḥălāṯwō lārešeṯ ’eṯ-hā’āreṣ: </p>
 <p>7 wayy<sup>a</sup>‘aḇəḏû hā‘ām ’eṯ-yəhwâ kōl yəmê yəhwōšu‘a wəḵōl| yəmê hazzəqēnîm ’ăšer he’ĕrîḵû yāmîm ’<sup>a</sup>ḥărê yəhwōšû‘a ’ăšer rā’û ’ēṯ kāl-m<sup>a</sup>‘ăśēh yəhwâ hagāḏwōl ’ăšer ‘āśâ ləyiśərā’ēl: </p>
 <p>8 wayyāmāṯ yəhwōšu‘a bin-nûn ‘eḇeḏ yəhwâ ben-mē’â wā‘eśer šānîm: </p>
 <p>9 wayyiqəbərû ’wōṯwō biḡəḇûl n<sup>a</sup>ḥălāṯwō bəṯimənaṯ-ḥeres bəhar ’efərāyim miṣṣəfwōn ləhar-gā‘aš: </p>
 <p>10 wəḡam kāl-hadwōr hahû’ ne’esəfû ’el-’ăḇwōṯāyw wayyāqām dwōr ’<sup>a</sup>ḥēr ’<sup>a</sup>ḥărêhem ’ăšer lō’-yāḏə‘û ’eṯ-yəhwâ wəḡam ’eṯ-hamm<sup>a</sup>‘ăśeh ’ăšer ‘āśâ ləyiśərā’ēl: s</p>
 <p>11 wayy<sup>a</sup>‘ăśû ḇənê-yiśərā’ēl ’eṯ-hār<sup>a</sup>‘ bə‘ênê yəhwâ wayy<sup>a</sup>‘aḇəḏû ’eṯ-habə‘ālîm: </p>
 <p>12 wayy<sup>a</sup>‘azəḇû ’eṯ-yəhwâ| ’ĕlōhê ’ăḇwōṯām hammwōṣî’ ’wōṯām mē’ereṣ miṣərayim wayyēləḵû ’<sup>a</sup>ḥărê| ’ĕlōhîm ’ăḥērîm mē’ĕlōhê hā‘ammîm ’ăšer səḇîḇwōṯêhem wayyišət<sup>a</sup>ḥăwû lâem wayyaḵə‘isû ’eṯ-yəhwâ:<font color="red"><sup>3</sup></font> </p>
 <p>13 wayy<sup>a</sup>‘azəḇû ’eṯ-yəhwâ wayy<sup>a</sup>‘aḇəḏû lab<sup>a</sup>‘al wəlā‘ašətārwōṯ: </p>
 <p>14 wayyiḥar-’af yəhwâ bəyiśərā’ēl wayyitənēm bəyaḏ-šōsîm wayyāšōssû ’wōṯām wayyiməkərēm bəyaḏ ’wōyəḇêhem missāḇîḇ wəlō’-yāḵəlû ‘wōḏ l<sup>a</sup>‘ămōḏ lifənê ’wōyəḇêhem: </p>
 <p>15 bəḵōl| ’ăšer yāṣə’û yaḏ-yəhwâ hāyəṯâ-bām lərā‘â ka’ăšer diber yəhwâ wəḵa’ăšer nišəb<sup>a</sup>‘ yəhwâ lâem wayyēṣer lâem mə’ōḏ: </p>
 <p>16 wayyāqem yəhwâ šōfəṭîm wayywōšî‘ûm mîyaḏ šōsêhem: </p>
 <p>17 wəḡam ’el-šōfəṭêhem lō’ šāmē‘û kî zānû ’<sup>a</sup>ḥărê ’ĕlōhîm ’ăḥērîm wayyišət<sup>a</sup>ḥăwû lâem sārû mahēr min-hadereḵə ’ăšer hāləḵû ’ăḇwōṯām lišəmō‘a miṣəwōṯ-yəhwâ lō’-‘āśû ḵēn: </p>
 <p>18 wəḵî-hēqîm yəhwâ| lâem šōfəṭîm wəhāyâ yəhwâ ‘im-haššōfēṭ wəhwōšî‘ām mîyaḏ ’ōyəḇêhem kōl yəmê haššwōfēṭ kî-yinnāḥēm yəhwâ minna’ăqāṯām mipənê lōḥăṣêhem wəḏōḥăqêhem: </p>
 <p>19 wəhāyâ| bəmwōṯ haššwōfēṭ yāšuḇû wəhišəḥîṯû mē’ăḇwōṯām lāleḵeṯ ’<sup>a</sup>ḥărê ’ĕlōhîm ’ăḥērîm lə‘āḇəḏām ûləhišət<sup>a</sup>ḥăwōṯ lâem lō’ hipîlû mimm<sup>a</sup>‘aləlêhem ûmidarəkām haqqāšâ: </p>
 <p>20 wayyiḥar-’af yəhwâ bəyiśərā’ēl wayyō’mer y<sup>a</sup>‘an ’ăšer ‘āḇərû hagwōy hazzeh ’eṯ-bərîṯî ’ăšer ṣiûîṯî ’eṯ-’ăḇwōṯām wəlō’ šāmə‘û ləqwōlî: </p>
 <p>21 gam-’ănî lō’ ’wōsîf ləhwōrîš ’îš mipənêhem min-hagwōyim ’ăšer-‘āzaḇ yəhwōšu‘a wayyāmōṯ: </p>
 <p>22 ləm<sup>a</sup>‘an nasswōṯ bām ’eṯ-yiśərā’ēl hăšōmərîm hēm ’eṯ-dereḵə yəhwâ lāleḵeṯ bām ka’ăšer šāmərû ’ăḇwōṯām ’im-lō’: </p>
 <p>23 wayyann<sup>a</sup>ḥ yəhwâ ’eṯ-hagwōyim hā’ēlleh ləḇilətî hwōrîšām mahēr wəlō’ nəṯānām bəyaḏ-yəhwōšu‘a: f</p>
 </td>
 </tr></table>
 <p></p><hr>
 <center>
 <a href="jdg003.htm">Next: Judges (Shoftim) Chapter 3</a></center>
 </body>