<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev002.htm">Polyglot</a> 
 <a href="../kjv/lev002.htm">KJV</a> 
 <a href="../sep/lev002.htm">Sep</a> 
 <a href="../vul/lev002.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev001.htm">Previous</a> 
 <a href="lev003.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְנֶ֗פֶשׁ כִּֽי־תַקְרִ֞יב קָרְבַּ֤ן מִנְחָה֙ לַֽיהוָ֔ה סֹ֖לֶת יִהְיֶ֣ה קָרְבָּנ֑וֹ וְיָצַ֤ק עָלֶ֙יהָ֙ שֶׁ֔מֶן וְנָתַ֥ן עָלֶ֖יהָ לְבֹנָֽה׃ </span></p>
 <p align="RIGHT"><span lang="he">‎<a name="002">2</a> ‏וֶֽהֱבִיאָ֗הּ אֶל־בְּנֵ֣י אַהֲרֹן֮ הַכֹּהֲנִים֒ וְקָמַ֨ץ מִשָּׁ֜ם מְלֹ֣א קֻמְצ֗וֹ מִסָּלְתָּהּ֙ וּמִשַּׁמְנָ֔הּ עַ֖ל כָּל־לְבֹנָתָ֑הּ וְהִקְטִ֨יר הַכֹּהֵ֜ן אֶת־אַזְכָּרָתָהּ֙ הַמִּזְבֵּ֔חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ </span></p>
 <p align="RIGHT"><span lang="he">‎<a name="003">3</a> ‏וְהַנּוֹתֶ֙רֶת֙ מִן־הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ ס</span></p>
 <p align="RIGHT"><span lang="he">‎<a name="004">4</a> ‏וְכִ֥י תַקְרִ֛ב קָרְבַּ֥ן מִנְחָ֖ה מַאֲפֵ֣ה תַנּ֑וּר סֹ֣לֶת חַלּ֤וֹת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֥ים בַּשָּֽׁמֶן׃ ס</span></p>
 <p align="RIGHT"><span lang="he">‎<a name="005">5</a> ‏וְאִם־מִנְחָ֥ה עַל־הַֽמַּחֲבַ֖ת קָרְבָּנֶ֑ךָ סֹ֛לֶת בְּלוּלָ֥ה בַשֶּׁ֖מֶן מַצָּ֥ה תִהְיֶֽה׃ </span></p>
 <p align="RIGHT"><span lang="he">‎<a name="006">6</a> ‏פָּת֤וֹת אֹתָהּ֙ פִּתִּ֔ים וְיָצַקְתָּ֥ עָלֶ֖יהָ שָׁ֑מֶן מִנְחָ֖ה הִֽוא׃ ס</span></p>
 <p align="RIGHT"><span lang="he">‎<a name="007">7</a> ‏וְאִם־מִנְחַ֥ת מַרְחֶ֖שֶׁת קָרְבָּנֶ֑ךָ סֹ֥לֶת בַּשֶּׁ֖מֶן תֵּעָשֶֽׂה׃ </span></p>
 <p align="RIGHT"><span lang="he">‎<a name="008">8</a> ‏וְהֵבֵאתָ֣ אֶת־הַמִּנְחָ֗ה אֲשֶׁ֧ר יֵעָשֶׂ֛ה מֵאֵ֖לֶּה לַיהוָ֑ה וְהִקְרִיבָהּ֙ אֶל־הַכֹּהֵ֔ן וְהִגִּישָׁ֖הּ אֶל־הַמִּזְבֵּֽחַ׃ </span></p>
 <p align="RIGHT"><span lang="he">‎<a name="009">9</a> ‏וְהֵרִ֨ים הַכֹּהֵ֤ן מִן־הַמִּנְחָה֙ אֶת־אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ </span></p>
 <p align="RIGHT"><span lang="he">‎<a name="010">10</a> ‏וְהַנּוֹתֶ֙רֶת֙ מִן־הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏כָּל־הַמִּנְחָ֗ה אֲשֶׁ֤ר תַּקְרִ֙יבוּ֙ לַיהוָ֔ה לֹ֥א תֵעָשֶׂ֖ה חָמֵ֑ץ כִּ֤י כָל־שְׂאֹר֙ וְכָל־דְּבַ֔שׁ לֹֽא־תַקְטִ֧ירוּ מִמֶּ֛נּוּ אִשֶּׁ֖ה לַֽיהוָֽה׃ </span></p>
 <p align="RIGHT"><span lang="he">‎<a name="012">12</a> ‏קָרְבַּ֥ן רֵאשִׁ֛ית תַּקְרִ֥יבוּ אֹתָ֖ם לַיהוָ֑ה וְאֶל־הַמִּזְבֵּ֥חַ לֹא־יַעֲל֖וּ לְרֵ֥יחַ נִיחֹֽחַ׃ </span></p>
 <p align="RIGHT"><span lang="he">‎<a name="013">13</a> ‏וְכָל־קָרְבַּ֣ן מִנְחָתְךָ֮ בַּמֶּ֣לַח תִּמְלָח֒ וְלֹ֣א תַשְׁבִּ֗ית מֶ֚לַח בְּרִ֣ית אֱלֹהֶ֔יךָ מֵעַ֖ל מִנְחָתֶ֑ךָ עַ֥ל כָּל־קָרְבָּנְךָ֖ תַּקְרִ֥יב מֶֽלַח׃ ס</span></p>
 <p align="RIGHT"><span lang="he">‎<a name="014">14</a> ‏וְאִם־תַּקְרִ֛יב מִנְחַ֥ת בִּכּוּרִ֖ים לַיהוָ֑ה אָבִ֞יב קָל֤וּי בָּאֵשׁ֙ גֶּ֣רֶשׂ כַּרְמֶ֔ל תַּקְרִ֕יב אֵ֖ת מִנְחַ֥ת בִּכּוּרֶֽיךָ׃ </span></p>
 <p align="RIGHT"><span lang="he">‎<a name="015">15</a> ‏וְנָתַתָּ֤ עָלֶ֙יהָ֙ שֶׁ֔מֶן וְשַׂמְתָּ֥ עָלֶ֖יהָ לְבֹנָ֑ה מִנְחָ֖ה הִֽוא׃ </span></p>
 <p align="RIGHT"><span lang="he">‎<a name="016">16</a> ‏וְהִקְטִ֨יר הַכֹּהֵ֜ן אֶת־אַזְכָּרָתָ֗הּ מִגִּרְשָׂהּ֙ וּמִשַּׁמְנָ֔הּ עַ֖ל כָּל־לְבֹנָתָ֑הּ אִשֶּׁ֖ה לַיהוָֽה׃ פ</span></p>
 </td>
 <td width="50%">
 <p>1 wənefeš kî-ṯaqərîḇ qārəban minəḥâ layhwâ sōleṯ yihəyeh qārəbānwō wəyāṣaq ‘āleyhā šemen wənāṯan ‘āleyhā ləḇōnâ: </p>
 <p>2 wehĕḇî’āh ’el-bənê ’ahărōn hakōhănîm wəqāmaṣ miššām məlō’ quməṣwō missālətāh ûmiššamənāh ‘al kāl-ləḇōnāṯāh wəhiqəṭîr hakōhēn ’eṯ-’azəkārāṯāh hammizəbēḥâ ’iššēh rêḥa nîḥōḥa layhwâ: </p>
 <p>3 wəhannwōṯereṯ min-hamminəḥâ lə’ahărōn ûləḇānāyw qōḏeš qāḏāšîm mē’iššê yəhwâ: s</p>
 <p>4 wəḵî ṯaqəriḇ qārəban minəḥâ ma’ăfēh ṯannûr sōleṯ ḥallwōṯ maṣṣōṯ bəlûlōṯ baššemen ûrəqîqê maṣṣwōṯ məšuḥîm baššāmen: s</p>
 <p>5 wə’im-minəḥâ ‘al-hamm<sup>a</sup>ḥăḇaṯ qārəbāneḵā sōleṯ bəlûlâ ḇaššemen maṣṣâ ṯihəyeh: </p>
 <p>6 pāṯwōṯ ’ōṯāh pitîm wəyāṣaqətā ‘āleyhā šāmen minəḥâ hiw’: s</p>
 <p>7 wə’im-minəḥaṯ marəḥešeṯ qārəbāneḵā sōleṯ baššemen tē‘āśeh: </p>
 <p>8 wəhēḇē’ṯā ’eṯ-hamminəḥâ ’ăšer yē‘āśeh mē’ēlleh layhwâ wəhiqərîḇāh ’el-hakōhēn wəhigîšāh ’el-hammizəbēḥa: </p>
 <p>9 wəhērîm hakōhēn min-hamminəḥâ ’eṯ-’azəkārāṯāh wəhiqəṭîr hammizəbēḥâ ’iššēh rêḥa nîḥōḥa layhwâ: </p>
 <p>10 wəhannwōṯereṯ min-hamminəḥâ lə’ahărōn ûləḇānāyw qōḏeš qāḏāšîm mē’iššê yəhwâ: </p>
 <p>11 kāl-hamminəḥâ ’ăšer taqərîḇû layhwâ lō’ ṯē‘āśeh ḥāmēṣ kî ḵāl-śə’ōr wəḵāl-dəḇaš lō’-ṯaqəṭîrû mimmennû ’iššeh layhwâ: </p>
 <p>12 qārəban rē’šîṯ taqərîḇû ’ōṯām layhwâ wə’el-hammizəbēḥa lō’-y<sup>a</sup>‘ălû lərêḥa nîḥōḥa: </p>
 <p>13 wəḵāl-qārəban minəḥāṯəḵā bammel<sup>a</sup>ḥ timəlāḥ wəlō’ ṯašəbîṯ mel<sup>a</sup>ḥ bərîṯ ’ĕlōheyḵā mē‘al minəḥāṯeḵā ‘al kāl-qārəbānəḵā taqərîḇ mel<sup>a</sup>ḥ: s</p>
 <p>14 wə’im-taqərîḇ minəḥaṯ bikûrîm layhwâ ’āḇîḇ qālûy bā’ēš gereś karəmel taqərîḇ ’ēṯ minəḥaṯ bikûreyḵā: </p>
 <p>15 wənāṯatā ‘āleyhā šemen wəśamətā ‘āleyhā ləḇōnâ minəḥâ hiw’: </p>
 <p>16 wəhiqəṭîr hakōhēn ’eṯ-’azəkārāṯāh migirəśāh ûmiššamənāh ‘al kāl-ləḇōnāṯāh ’iššeh layhwâ: f</p>
 </td>
 </tr></table>
 <p></p><hr>
 <center>
 <a href="lev003.htm">Next: Leviticus (Vayikra) Chapter 3</a></center>
 </body>