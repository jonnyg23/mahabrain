<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo033.htm">Polyglot</a> 
 <a href="../kjv/exo033.htm">KJV</a> 
 <a href="../sep/exo033.htm">Sep</a> 
 <a href="../vul/exo033.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo032.htm">Previous</a> 
 <a href="exo034.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֨ר יְהוָ֤ה אֶל־מֹשֶׁה֙ לֵ֣ךְ עֲלֵ֣ה מִזֶּ֔ה אַתָּ֣ה וְהָעָ֔ם אֲשֶׁ֥ר הֶֽעֱלִ֖יתָ מֵאֶ֣רֶץ מִצְרָ֑יִם אֶל־הָאָ֗רֶץ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶֽנָּה׃ </span></p>
 <p align="RIGHT"><span lang="he">‎<a name="002">2</a> ‏וְשָׁלַחְתִּ֥י לְפָנֶ֖יךָ מַלְאָ֑ךְ וְגֵֽרַשְׁתִּ֗י אֶת־הַֽכְּנַעֲנִי֙ הָֽאֱמֹרִ֔י וְהַֽחִתִּי֙ וְהַפְּרִזִּ֔י הַחִוִּ֖י וְהַיְבוּסִֽי׃ </span></p>
 <p align="RIGHT"><span lang="he">‎<a name="003">3</a> ‏אֶל־אֶ֛רֶץ זָבַ֥ת חָלָ֖ב וּדְבָ֑שׁ כִּי֩ לֹ֨א אֶֽעֱלֶ֜ה בְּקִרְבְּךָ֗ כִּ֤י עַם־קְשֵׁה־עֹ֙רֶף֙ אַ֔תָּה פֶּן־אֲכֶלְךָ֖ בַּדָּֽרֶךְ׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׁמַ֣ע הָעָ֗ם אֶת־הַדָּבָ֥ר הָרָ֛ע הַזֶּ֖ה וַיִּתְאַבָּ֑לוּ וְלֹא־שָׁ֛תוּ אִ֥ישׁ עֶדְי֖וֹ עָלָֽיו׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֤ר אֶל־בְּנֵֽי־יִשְׂרָאֵל֙ אַתֶּ֣ם עַם־קְשֵׁה־עֹ֔רֶף רֶ֧גַע אֶחָ֛ד אֶֽעֱלֶ֥ה בְקִרְבְּךָ֖ וְכִלִּיתִ֑יךָ וְעַתָּ֗ה הוֹרֵ֤ד עֶדְיְךָ֙ מֵֽעָלֶ֔יךָ וְאֵדְעָ֖ה מָ֥ה אֶֽעֱשֶׂה־לָּֽךְ׃ </span></p>
 <p align="RIGHT"><span lang="he">‎<a name="006">6</a> ‏וַיִּֽתְנַצְּל֧וּ בְנֵֽי־יִשְׂרָאֵ֛ל אֶת־עֶדְיָ֖ם מֵהַ֥ר חוֹרֵֽב׃ </span></p>
 <p align="RIGHT"><span lang="he">‎<a name="007">7</a> ‏וּמֹשֶׁה֩ יִקַּ֨ח אֶת־הָאֹ֜הֶל וְנָֽטָה־ל֣וֹ׀ מִח֣וּץ לַֽמַּחֲנֶ֗ה הַרְחֵק֙ מִן־הַֽמַּחֲנֶ֔ה וְקָ֥רָא ל֖וֹ אֹ֣הֶל מוֹעֵ֑ד וְהָיָה֙ כָּל־מְבַקֵּ֣שׁ יְהוָ֔ה יֵצֵא֙ אֶל־אֹ֣הֶל מוֹעֵ֔ד אֲשֶׁ֖ר מִח֥וּץ לַֽמַּחֲנֶֽה׃ </span></p>
 <p align="RIGHT"><span lang="he">‎<a name="008">8</a> ‏וְהָיָ֗ה כְּצֵ֤את מֹשֶׁה֙ אֶל־הָאֹ֔הֶל יָק֙וּמוּ֙ כָּל־הָעָ֔ם וְנִ֨צְּב֔וּ אִ֖ישׁ פֶּ֣תַח אָהֳל֑וֹ וְהִבִּ֙יטוּ֙ אַחֲרֵ֣י מֹשֶׁ֔ה עַד־בֹּא֖וֹ הָאֹֽהֱלָה׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֗ה כְּבֹ֤א מֹשֶׁה֙ הָאֹ֔הֱלָה יֵרֵד֙ עַמּ֣וּד הֶֽעָנָ֔ן וְעָמַ֖ד פֶּ֣תַח הָאֹ֑הֶל וְדִבֶּ֖ר עִם־מֹשֶֽׁה׃ </span></p>
 <p align="RIGHT"><span lang="he">‎<a name="010">10</a> ‏וְרָאָ֤ה כָל־הָעָם֙ אֶת־עַמּ֣וּד הֶֽעָנָ֔ן עֹמֵ֖ד פֶּ֣תַח הָאֹ֑הֶל וְקָ֤ם כָּל־הָעָם֙ וְהִֽשְׁתַּחֲוּ֔וּ<font color="red"><sup>1</sup></font> אִ֖ישׁ פֶּ֥תַח אָהֳלֽוֹ׃ </span></p>
 <p align="RIGHT"><span lang="he">‎<a name="011">11</a> ‏וְדִבֶּ֨ר יְהוָ֤ה אֶל־מֹשֶׁה֙ פָּנִ֣ים אֶל־פָּנִ֔ים כַּאֲשֶׁ֛ר יְדַבֵּ֥ר אִ֖ישׁ אֶל־רֵעֵ֑הוּ וְשָׁב֙ אֶל־הַֽמַּחֲנֶ֔ה וּמְשָׁ֨רְת֜וֹ יְהוֹשֻׁ֤עַ בִּן־נוּן֙ נַ֔עַר לֹ֥א יָמִ֖ישׁ מִתּ֥וֹךְ הָאֹֽהֶל׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֨אמֶר מֹשֶׁ֜ה אֶל־יְהוָ֗ה רְ֠אֵה אַתָּ֞ה אֹמֵ֤ר אֵלַי֙ הַ֚עַל אֶת־הָעָ֣ם הַזֶּ֔ה וְאַתָּה֙ לֹ֣א הֽוֹדַעְתַּ֔נִי אֵ֥ת אֲשֶׁר־תִּשְׁלַ֖ח עִמִּ֑י וְאַתָּ֤ה אָמַ֙רְתָּ֙ יְדַעְתִּ֣יךָֽ בְשֵׁ֔ם וְגַם־מָצָ֥אתָ חֵ֖ן בְּעֵינָֽי׃ </span></p>
 <p align="RIGHT"><span lang="he">‎<a name="013">13</a> ‏וְעַתָּ֡ה אִם־נָא֩ מָצָ֨אתִי חֵ֜ן בְּעֵינֶ֗יךָ הוֹדִעֵ֤נִי נָא֙ אֶת־דְּרָכֶ֔ךָ וְאֵדָ֣עֲךָ֔ לְמַ֥עַן אֶמְצָא־חֵ֖ן בְּעֵינֶ֑יךָ וּרְאֵ֕ה כִּ֥י עַמְּךָ֖ הַגּ֥וֹי הַזֶּֽה׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמַ֑ר פָּנַ֥י יֵלֵ֖כוּ וַהֲנִחֹ֥תִי לָֽךְ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֖אמֶר אֵלָ֑יו אִם־אֵ֤ין פָּנֶ֙יךָ֙ הֹלְכִ֔ים אַֽל־תַּעֲלֵ֖נוּ מִזֶּֽה׃ </span></p>
 <p align="RIGHT"><span lang="he">‎<a name="016">16</a> ‏וּבַמֶּ֣ה׀ יִוָּדַ֣ע אֵפ֗וֹא כִּֽי־מָצָ֨אתִי חֵ֤ן בְּעֵינֶ֙יךָ֙ אֲנִ֣י וְעַמֶּ֔ךָ הֲל֖וֹא בְּלֶכְתְּךָ֣ עִמָּ֑נוּ וְנִפְלֵ֙ינוּ֙<font color="red"><sup>1</sup></font> אֲנִ֣י וְעַמְּךָ֔ מִכָּ֨ל־הָעָ֔ם אֲשֶׁ֖ר עַל־פְּנֵ֥י הָאֲדָמָֽה׃ פ</span></p>
 <p align="RIGHT"><span lang="he">‎<a name="017">17</a> ‏וַיֹּ֤אמֶר יְהוָה֙ אֶל־מֹשֶׁ֔ה גַּ֣ם אֶת־הַדָּבָ֥ר הַזֶּ֛ה אֲשֶׁ֥ר דִּבַּ֖רְתָּ אֶֽעֱשֶׂ֑ה כִּֽי־מָצָ֤אתָ חֵן֙ בְּעֵינַ֔י וָאֵדָעֲךָ֖ בְּשֵֽׁם׃ </span></p>
 <p align="RIGHT"><span lang="he">‎<a name="018">18</a> ‏וַיֹּאמַ֑ר הַרְאֵ֥נִי נָ֖א אֶת־כְּבֹדֶֽךָ׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֗אמֶר אֲנִ֨י אַעֲבִ֤יר כָּל־טוּבִי֙ עַל־פָּנֶ֔יךָ וְקָרָ֧אתִֽי בְשֵׁ֛ם יְהוָ֖ה לְפָנֶ֑יךָ וְחַנֹּתִי֙ אֶת־אֲשֶׁ֣ר אָחֹ֔ן וְרִחַמְתִּ֖י אֶת־אֲשֶׁ֥ר אֲרַחֵֽם׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֕אמֶר לֹ֥א תוּכַ֖ל לִרְאֹ֣ת אֶת־פָּנָ֑י כִּ֛י לֹֽא־יִרְאַ֥נִי הָאָדָ֖ם וָחָֽי׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר יְהוָ֔ה הִנֵּ֥ה מָק֖וֹם אִתִּ֑י וְנִצַּבְתָּ֖ עַל־הַצּֽוּר׃ </span></p>
 <p align="RIGHT"><span lang="he">‎<a name="022">22</a> ‏וְהָיָה֙ בַּעֲבֹ֣ר כְּבֹדִ֔י וְשַׂמְתִּ֖יךָ בְּנִקְרַ֣ת הַצּ֑וּר וְשַׂכֹּתִ֥י כַפִּ֛י עָלֶ֖יךָ עַד־עָבְרִֽי׃ </span></p>
 <p align="RIGHT"><span lang="he">‎<a name="023">23</a> ‏וַהֲסִרֹתִי֙ אֶת־כַּפִּ֔י וְרָאִ֖יתָ אֶת־אֲחֹרָ֑י וּפָנַ֖י לֹ֥א יֵרָאֽוּ׃ ס</span></p>
 </td>
 <td width="50%">
 <p>1 wayəḏabēr yəhwâ ’el-mōšeh lēḵə ‘ălēh mizzeh ’atâ wəhā‘ām ’ăšer he‘ĕlîṯā mē’ereṣ miṣərāyim ’el-hā’āreṣ ’ăšer nišəb<sup>a</sup>‘ətî lə’aḇərâām ləyiṣəḥāq ûləy<sup>a</sup>‘ăqōḇ lē’mōr ləzarə‘ăḵā ’etənennâ: </p>
 <p>2 wəšāl<sup>a</sup>ḥətî ləfāneyḵā malə’āḵə wəḡērašətî ’eṯ-hakən<sup>a</sup>‘ănî hā’ĕmōrî wəh<sup>a</sup>ḥitî wəhapərizzî h<sup>a</sup>ḥiûî wəhayəḇûsî: </p>
 <p>3 ’el-’ereṣ zāḇaṯ ḥālāḇ ûḏəḇāš kî lō’ ’e‘ĕleh bəqirəbəḵā kî ‘am-qəšēh-‘ōref ’atâ pen-’ăḵeləḵā badāreḵə: </p>
 <p>4 wayyišəm<sup>a</sup>‘ hā‘ām ’eṯ-hadāḇār hārā‘ hazzeh wayyiṯə’abālû wəlō’-šāṯû ’îš ‘eḏəywō ‘ālāyw: </p>
 <p>5 wayyō’mer yəhwâ ’el-mōšeh ’ĕmōr ’el-bənê-yiśərā’ēl ’atem ‘am-qəšēh-‘ōref reḡ<sup>a</sup>‘ ’eḥāḏ ’e‘ĕleh ḇəqirəbəḵā wəḵillîṯîḵā wə‘atâ hwōrēḏ ‘eḏəyəḵā mē‘āleyḵā wə’ēḏə‘â mâ ’e‘ĕśeh-llāḵə: </p>
 <p>6 wayyiṯənaṣṣəlû ḇənê-yiśərā’ēl ’eṯ-‘eḏəyām mēhar ḥwōrēḇ: </p>
 <p>7 ûmōšeh yiqq<sup>a</sup>ḥ ’eṯ-hā’ōhel wənāṭâ-lwō| miḥûṣ lamm<sup>a</sup>ḥăneh harəḥēq min-hamm<sup>a</sup>ḥăneh wəqārā’ lwō ’ōhel mwō‘ēḏ wəhāyâ kāl-məḇaqqēš yəhwâ yēṣē’ ’el-’ōhel mwō‘ēḏ ’ăšer miḥûṣ lamm<sup>a</sup>ḥăneh: </p>
 <p>8 wəhāyâ kəṣē’ṯ mōšeh ’el-hā’ōhel yāqûmû kāl-hā‘ām wəniṣṣəḇû ’îš peṯ<sup>a</sup>ḥ ’âŏlwō wəhibîṭû ’<sup>a</sup>ḥărê mōšeh ‘aḏ-bō’wō hā’ōhĕlâ: </p>
 <p>9 wəhāyâ kəḇō’ mōšeh hā’ōhĕlâ yērēḏ ‘ammûḏ he‘ānān wə‘āmaḏ peṯ<sup>a</sup>ḥ hā’ōhel wəḏiber ‘im-mōšeh: </p>
 <p>10 wərā’â ḵāl-hā‘ām ’eṯ-‘ammûḏ he‘ānān ‘ōmēḏ peṯ<sup>a</sup>ḥ hā’ōhel wəqām kāl-hā‘ām wəhišət<sup>a</sup>ḥăûû<font color="red"><sup>1</sup></font> ’îš peṯ<sup>a</sup>ḥ ’âŏlwō: </p>
 <p>11 wəḏiber yəhwâ ’el-mōšeh pānîm ’el-pānîm ka’ăšer yəḏabēr ’îš ’el-rē‘ēhû wəšāḇ ’el-hamm<sup>a</sup>ḥăneh ûməšārəṯwō yəhwōšu‘a bin-nûn n<sup>a</sup>‘ar lō’ yāmîš mitwōḵə hā’ōhel: s</p>
 <p>12 wayyō’mer mōšeh ’el-yəhwâ rə’ēh ’atâ ’ōmēr ’ēlay h<sup>a</sup>‘al ’eṯ-hā‘ām hazzeh wə’atâ lō’ hwōḏ<sup>a</sup>‘ətanî ’ēṯ ’ăšer-tišəl<sup>a</sup>ḥ ‘immî wə’atâ ’āmarətā yəḏ<sup>a</sup>‘ətîḵā ḇəšēm wəḡam-māṣā’ṯā ḥēn bə‘ênāy: </p>
 <p>13 wə‘atâ ’im-nā’ māṣā’ṯî ḥēn bə‘êneyḵā hwōḏi‘ēnî nā’ ’eṯ-dərāḵeḵā wə’ēḏā‘ăḵā ləm<sup>a</sup>‘an ’eməṣā’-ḥēn bə‘êneyḵā ûrə’ēh kî ‘amməḵā hagwōy hazzeh: </p>
 <p>14 wayyō’mar pānay yēlēḵû wahăniḥōṯî lāḵə: </p>
 <p>15 wayyō’mer ’ēlāyw ’im-’ên pāneyḵā hōləḵîm ’al-t<sup>a</sup>‘ălēnû mizzeh: </p>
 <p>16 ûḇammeh| yiûāḏ<sup>a</sup>‘ ’ēfwō’ kî-māṣā’ṯî ḥēn bə‘êneyḵā ’ănî wə‘ammeḵā hălwō’ bəleḵətəḵā ‘immānû wənifəlênû<font color="red"><sup>1</sup></font> ’ănî wə‘amməḵā mikāl-hā‘ām ’ăšer ‘al-pənê hā’ăḏāmâ: f</p>
 <p>17 wayyō’mer yəhwâ ’el-mōšeh gam ’eṯ-hadāḇār hazzeh ’ăšer dibarətā ’e‘ĕśeh kî-māṣā’ṯā ḥēn bə‘ênay wā’ēḏā‘ăḵā bəšēm: </p>
 <p>18 wayyō’mar harə’ēnî nā’ ’eṯ-kəḇōḏeḵā: </p>
 <p>19 wayyō’mer ’ănî ’<sup>a</sup>‘ăḇîr kāl-ṭûḇî ‘al-pāneyḵā wəqārā’ṯî ḇəšēm yəhwâ ləfāneyḵā wəḥannōṯî ’eṯ-’ăšer ’āḥōn wəriḥamətî ’eṯ-’ăšer ’ăr<sup>a</sup>ḥēm: </p>
 <p>20 wayyō’mer lō’ ṯûḵal lirə’ōṯ ’eṯ-pānāy kî lō’-yirə’anî hā’āḏām wāḥāy: </p>
 <p>21 wayyō’mer yəhwâ hinnēh māqwōm ’itî wəniṣṣaḇətā ‘al-haṣṣûr: </p>
 <p>22 wəhāyâ b<sup>a</sup>‘ăḇōr kəḇōḏî wəśamətîḵā bəniqəraṯ haṣṣûr wəśakōṯî ḵapî ‘āleyḵā ‘aḏ-‘āḇərî: </p>
 <p>23 wahăsirōṯî ’eṯ-kapî wərā’îṯā ’eṯ-’ăḥōrāy ûfānay lō’ yērā’û: s</p>
 </td>
 </tr></table>
 <p></p><hr>
 <center>
 <a href="exo034.htm">Next: Exodus (Shemot) Chapter 34</a></center>
 </body>