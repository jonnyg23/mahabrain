<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo020.htm">Polyglot</a> 
 <a href="../kjv/exo020.htm">KJV</a> 
 <a href="../sep/exo020.htm">Sep</a> 
 <a href="../vul/exo020.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo019.htm">Previous</a> 
 <a href="exo021.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר אֱלֹהִ֔ים אֵ֛ת כָּל־הַדְּבָרִ֥ים הָאֵ֖לֶּה לֵאמֹֽר׃ ס</span></p>
 <p align="RIGHT"><span lang="he">‎<a name="002">2</a> ‏אָֽנֹכִ֖י֙ יְהוָ֣ה אֱלֹהֶ֑֔יךָ אֲשֶׁ֧ר הוֹצֵאתִ֛יךָ מֵאֶ֥רֶץ מִצְרַ֖יִם מִבֵּ֣֥ית עֲבָדִֽ֑ים׃ </span></p>
 <p align="RIGHT"><span lang="he">‎<a name="003">3</a> ‏לֹֽ֣א יִהְיֶֽה־לְךָ֛֩<font color="red"><sup>1</sup></font> אֱלֹהִ֥֨ים אֲחֵרִ֖֜ים עַל־פָּנָֽ֗יַ<font color="red"><sup>2</sup></font> </span></p>
 <p align="RIGHT"><span lang="he">‎<a name="004">4</a> ‏לֹֽ֣א תַֽעֲשֶׂ֨ה־לְךָ֥֣ פֶ֣֙סֶל֙׀<font color="red"><sup>m</sup></font> וְכָל־תְּמוּנָ֡֔ה אֲשֶׁ֤֣ר בַּשָּׁמַ֣֙יִם֙׀ מִמַּ֡֔עַל וַֽאֲשֶׁ֥ר֩ בָּאָ֖֨רֶץ מִתַָּ֑֜חַת<font color="red"><sup>1</sup></font> וַאֲשֶׁ֥֣ר בַּמַּ֖֣יִם׀ מִתַּ֥֣חַת לָאָֽ֗רֶץ<font color="red"><sup>2</sup></font> </span></p>
 <p align="RIGHT"><span lang="he">‎<a name="005">5</a> ‏לֹֽא־תִשְׁתַּחְוֶ֥֣ה<font color="red"><sup>1</sup></font> לָהֶ֖ם֮ וְלֹ֣א תָעָבְדֵ֑ם֒ כִּ֣י אָֽנֹכִ֞י יְהוָ֤ה אֱלֹהֶ֙יךָ֙ אֵ֣ל קַנָּ֔א פֹּ֠קֵד עֲוֹ֨ן אָבֹ֧ת עַל־בָּנִ֛ים עַל־שִׁלֵּשִׁ֥ים וְעַל־רִבֵּעִ֖ים לְשֹׂנְאָֽ֑י׃ </span></p>
 <p align="RIGHT"><span lang="he">‎<a name="006">6</a> ‏וְעֹ֥֤שֶׂה חֶ֖֙סֶד֙ לַאֲלָפִ֑֔ים לְאֹהֲבַ֖י וּלְשֹׁמְרֵ֥י מִצְוֹתָֽי׃ ס</span></p>
 <p align="RIGHT"><span lang="he">‎<a name="007">7</a> ‏לֹ֥א תִשָּׂ֛א אֶת־שֵֽׁם־יְהוָ֥ה אֱלֹהֶ֖יךָ לַשָּׁ֑וְא כִּ֣י לֹ֤א יְנַקֶּה֙ יְהוָ֔ה אֵ֛ת אֲשֶׁר־יִשָּׂ֥א אֶת־שְׁמ֖וֹ לַשָּֽׁוְא׃ פ</span></p>
 <p align="RIGHT"><span lang="he">‎<a name="008">8</a> ‏זָכ֛וֹר֩ אֶת־י֥֨וֹם הַשַּׁבָּ֖֜ת לְקַדְּשֽׁ֗וֹ<font color="red"><sup>2</sup></font> </span></p>
 <p align="RIGHT"><span lang="he">‎<a name="009">9</a> ‏שֵׁ֤֣שֶׁת יָמִ֣ים֙ תַּֽעֲבֹ֔ד֮ וְעָשִׂ֖֣יתָ כָּל־מְלַאכְתֶּֽךָ֒<font color="red"><sup>2</sup></font> </span></p>
 <p align="RIGHT"><span lang="he">‎<a name="010">10</a> ‏וְי֙וֹם֙ הַשְּׁבִיעִ֔֜י שַׁבָּ֖֣ת׀ לַיהוָ֣ה אֱלֹהֶ֑֗יךָ לֹֽ֣א־תַעֲשֶׂ֣֨ה כָל־מְלָאכָ֡֜ה אַתָּ֣ה׀ וּבִנְךָֽ֣־וּ֠בִתֶּ֗ךָ עַבְדְּךָ֤֨<font color="red"><sup>3</sup></font> וַאֲמָֽתְךָ֜֙<font color="red"><sup>3</sup></font> וּבְהֶמְתֶּ֔֗ךָ וְגֵרְךָ֖֙ אֲשֶׁ֥֣ר בִּשְׁעָרֶֽ֔יךָ<font color="red"><sup>2</sup></font> </span></p>
 <p align="RIGHT"><span lang="he">‎<a name="011">11</a> ‏כִּ֣י שֵֽׁשֶׁת־יָמִים֩ עָשָׂ֨ה יְהוָ֜ה אֶת־הַשָּׁמַ֣יִם וְאֶת־הָאָ֗רֶץ אֶת־הַיָּם֙ וְאֶת־כָּל־אֲשֶׁר־בָּ֔ם וַיָּ֖נַח בַּיּ֣וֹם הַשְּׁבִיעִ֑י עַל־כֵּ֗ן בֵּרַ֧ךְ יְהוָ֛ה אֶת־י֥וֹם הַשַּׁבָּ֖ת וַֽיְקַדְּשֵֽׁהוּ׃ ס</span></p>
 <p align="RIGHT"><span lang="he">‎<a name="012">12</a> ‏כַּבֵּ֥ד אֶת־אָבִ֖יךָ וְאֶת־אִמֶּ֑ךָ לְמַ֙עַן֙ יַאֲרִכ֣וּן יָמֶ֔יךָ עַ֚ל הָאֲדָמָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ ס</span></p>
 <p align="RIGHT"><span lang="he">‎<a name="013">13</a> ‏לֹ֥֖א תִּֿרְצָֽ֖ח׃ ס</span></p>
 <p align="RIGHT"><span lang="he">‎<a name="014">14</a> ‏לֹ֣֖א תִּֿנְאָֽ֑ף׃ ס</span></p>
 <p align="RIGHT"><span lang="he">‎<a name="015">15</a> ‏לֹ֣֖א תִּֿגְנֹֽ֔ב׃ ס</span></p>
 <p align="RIGHT"><span lang="he">‎<a name="016">16</a> ‏לֹֽא־תַעֲנֶ֥ה בְרֵעֲךָ֖ עֵ֥ד שָֽׁקֶר׃ ס</span></p>
 <p align="RIGHT"><span lang="he">‎<a name="017">17</a> ‏לֹ֥א תַחְמֹ֖ד בֵּ֣ית רֵעֶ֑ךָ לֹֽא־תַחְמֹ֞ד אֵ֣שֶׁת רֵעֶ֗ךָ וְעַבְדּ֤וֹ וַאֲמָתוֹ֙ וְשׁוֹר֣וֹ וַחֲמֹר֔וֹ וְכֹ֖ל אֲשֶׁ֥ר לְרֵעֶֽךָ׃ פ</span></p>
 <p align="RIGHT"><span lang="he">‎<a name="018">18</a> ‏וְכָל־הָעָם֩ רֹאִ֨ים אֶת־הַקּוֹלֹ֜ת וְאֶת־הַלַּפִּידִ֗ם וְאֵת֙ ק֣וֹל הַשֹּׁפָ֔ר וְאֶת־הָהָ֖ר עָשֵׁ֑ן וַיַּ֤רְא הָעָם֙ וַיָּנֻ֔עוּ וַיַּֽעַמְד֖וּ מֵֽרָחֹֽק׃ </span></p>
 <p align="RIGHT"><span lang="he">‎<a name="019">19</a> ‏וַיֹּֽאמְרוּ֙ אֶל־מֹשֶׁ֔ה דַּבֵּר־אַתָּ֥ה עִמָּ֖נוּ וְנִשְׁמָ֑עָה וְאַל־יְדַבֵּ֥ר עִמָּ֛נוּ אֱלֹהִ֖ים פֶּן־נָמֽוּת׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֨אמֶר מֹשֶׁ֣ה אֶל־הָעָם֮ אַל־תִּירָאוּ֒ כִּ֗י לְבַֽעֲבוּר֙ נַסּ֣וֹת אֶתְכֶ֔ם בָּ֖א הָאֱלֹהִ֑ים וּבַעֲב֗וּר תִּהְיֶ֧ה יִרְאָת֛וֹ עַל־פְּנֵיכֶ֖ם לְבִלְתִּ֥י תֶחֱטָֽאוּ׃ </span></p>
 <p align="RIGHT"><span lang="he">‎<a name="021">21</a> ‏וַיַּעֲמֹ֥ד הָעָ֖ם מֵרָחֹ֑ק וּמֹשֶׁה֙ נִגַּ֣שׁ אֶל־הָֽעֲרָפֶ֔ל אֲשֶׁר־שָׁ֖ם הָאֱלֹהִֽים׃ פ</span></p>
 <p align="RIGHT"><span lang="he">‎<a name="022">22</a> ‏וַיֹּ֤אמֶר יְהוָה֙ אֶל־מֹשֶׁ֔ה כֹּ֥ה תֹאמַ֖ר אֶל־בְּנֵ֣י יִשְׂרָאֵ֑ל אַתֶּ֣ם רְאִיתֶ֔ם כִּ֚י מִן־הַשָּׁמַ֔יִם דִּבַּ֖רְתִּי עִמָּכֶֽם׃ </span></p>
 <p align="RIGHT"><span lang="he">‎<a name="023">23</a> ‏לֹ֥א תַעֲשׂ֖וּן אִתִּ֑י אֱלֹ֤הֵי כֶ֙סֶף֙ וֵאלֹהֵ֣י זָהָ֔ב לֹ֥א תַעֲשׂ֖וּ לָכֶֽם׃ </span></p>
 <p align="RIGHT"><span lang="he">‎<a name="024">24</a> ‏מִזְבַּ֣ח אֲדָמָה֮ תַּעֲשֶׂה־לִּי֒ וְזָבַחְתָּ֣ עָלָ֗יו אֶת־עֹלֹתֶ֙יךָ֙ וְאֶת־שְׁלָמֶ֔יךָ אֶת־צֹֽאנְךָ֖ וְאֶת־בְּקָרֶ֑ךָ בְּכָל־הַמָּקוֹם֙ אֲשֶׁ֣ר אַזְכִּ֣יר אֶת־שְׁמִ֔י אָב֥וֹא אֵלֶ֖יךָ וּבֵרַכְתִּֽיךָ׃ </span></p>
 <p align="RIGHT"><span lang="he">‎<a name="025">25</a> ‏וְאִם־מִזְבַּ֤ח אֲבָנִים֙ תַּֽעֲשֶׂה־לִּ֔י לֹֽא־תִבְנֶ֥ה אֶתְהֶ֖ן גָּזִ֑ית כִּ֧י חַרְבְּךָ֛ הֵנַ֥פְתָּ עָלֶ֖יהָ וַתְּחַֽלְלֶֽהָ׃ </span></p>
 <p align="RIGHT"><span lang="he">‎<a name="026">26</a> ‏וְלֹֽא־תַעֲלֶ֥ה בְמַעֲלֹ֖ת עַֽל־מִזְבְּחִ֑י אֲשֶׁ֛ר לֹֽא־תִגָּלֶ֥ה עֶרְוָתְךָ֖ עָלָֽיו׃ פ</span></p>
 </td>
 <td width="50%">
 <p>1 wayəḏabēr ’ĕlōhîm ’ēṯ kāl-hadəḇārîm hā’ēlleh lē’mōr: s</p>
 <p>2 ’ānōḵî yəhwâ ’ĕlōheyḵā ’ăšer hwōṣē’ṯîḵā mē’ereṣ miṣərayim mibêṯ ‘ăḇāḏîm: </p>
 <p>3 lō’ yihəyeh-ləḵā<font color="red"><sup>1</sup></font> ’ĕlōhîm ’ăḥērîm ‘al-pānāya<font color="red"><sup>2</sup></font> </p>
 <p>4 lō’ ṯ<sup>a</sup>‘ăśeh-ləḵā fesel|<font color="red"><sup>m</sup></font> wəḵāl-təmûnâ ’ăšer baššāmayim| mimm<sup>a</sup>‘al wa’ăšer bā’āreṣ mitā<sup>a</sup>ḥaṯ<font color="red"><sup>1</sup></font> wa’ăšer bammayim| mit<sup>a</sup>ḥaṯ lā’āreṣ<font color="red"><sup>2</sup></font> </p>
 <p>5 lō’-ṯišət<sup>a</sup>ḥəweh<font color="red"><sup>1</sup></font> lâem wəlō’ ṯā‘āḇəḏēm kî ’ānōḵî yəhwâ ’ĕlōheyḵā ’ēl qannā’ pōqēḏ ‘ăwōn ’āḇōṯ ‘al-bānîm ‘al-šillēšîm wə‘al-ribē‘îm ləśōnə’āy: </p>
 <p>6 wə‘ōśeh ḥeseḏ la’ălāfîm lə’ōhăḇay ûləšōmərê miṣəwōṯāy: s</p>
 <p>7 lō’ ṯiśśā’ ’eṯ-šēm-yəhwâ ’ĕlōheyḵā laššāwə’ kî lō’ yənaqqeh yəhwâ ’ēṯ ’ăšer-yiśśā’ ’eṯ-šəmwō laššāwə’: f</p>
 <p>8 zāḵwōr ’eṯ-ywōm haššabāṯ ləqadəšwō<font color="red"><sup>2</sup></font> </p>
 <p>9 šēšeṯ yāmîm t<sup>a</sup>‘ăḇōḏ wə‘āśîṯā kāl-məla’ḵəteḵā<font color="red"><sup>2</sup></font> </p>
 <p>10 wəywōm haššəḇî‘î šabāṯ| layhwâ ’ĕlōheyḵā lō’-ṯ<sup>a</sup>‘ăśeh ḵāl-məlā’ḵâ ’atâ| ûḇinəḵā-ûḇiteḵā ‘aḇədəḵā<font color="red"><sup>3</sup></font> wa’ămāṯəḵā<font color="red"><sup>3</sup></font> ûḇəheməteḵā wəḡērəḵā ’ăšer bišə‘āreyḵā<font color="red"><sup>2</sup></font> </p>
 <p>11 kî šēšeṯ-yāmîm ‘āśâ yəhwâ ’eṯ-haššāmayim wə’eṯ-hā’āreṣ ’eṯ-hayyām wə’eṯ-kāl-’ăšer-bām wayyān<sup>a</sup>ḥ bayywōm haššəḇî‘î ‘al-kēn bēraḵə yəhwâ ’eṯ-ywōm haššabāṯ wayəqadəšēhû: s</p>
 <p>12 kabēḏ ’eṯ-’āḇîḵā wə’eṯ-’immeḵā ləm<sup>a</sup>‘an ya’ăriḵûn yāmeyḵā ‘al hā’ăḏāmâ ’ăšer-yəhwâ ’ĕlōheyḵā nōṯēn lāḵə: s</p>
 <p>13 lō’ tirəṣāḥ: s</p>
 <p>14 lō’ tinə’āf: s</p>
 <p>15 lō’ tiḡənōḇ: s</p>
 <p>16 lō’-ṯ<sup>a</sup>‘ăneh ḇərē‘ăḵā ‘ēḏ šāqer: s</p>
 <p>17 lō’ ṯ<sup>a</sup>ḥəmōḏ bêṯ rē‘eḵā lō’-ṯ<sup>a</sup>ḥəmōḏ ’ēšeṯ rē‘eḵā wə‘aḇədwō wa’ămāṯwō wəšwōrwō w<sup>a</sup>ḥămōrwō wəḵōl ’ăšer lərē‘eḵā: f</p>
 <p>18 wəḵāl-hā‘ām rō’îm ’eṯ-haqqwōlōṯ wə’eṯ-hallapîḏim wə’ēṯ qwōl haššōfār wə’eṯ-hâār ‘āšēn wayyarə’ hā‘ām wayyānu‘û wayy<sup>a</sup>‘aməḏû mērāḥōq: </p>
 <p>19 wayyō’mərû ’el-mōšeh dabēr-’atâ ‘immānû wənišəmā‘â wə’al-yəḏabēr ‘immānû ’ĕlōhîm pen-nāmûṯ: </p>
 <p>20 wayyō’mer mōšeh ’el-hā‘ām ’al-tîrā’û kî ləḇ<sup>a</sup>‘ăḇûr nasswōṯ ’eṯəḵem bā’ hā’ĕlōhîm ûḇ<sup>a</sup>‘ăḇûr tihəyeh yirə’āṯwō ‘al-pənêḵem ləḇilətî ṯeḥĕṭā’û: </p>
 <p>21 wayy<sup>a</sup>‘ămōḏ hā‘ām mērāḥōq ûmōšeh nigaš ’el-hā‘ărāfel ’ăšer-šām hā’ĕlōhîm: f</p>
 <p>22 wayyō’mer yəhwâ ’el-mōšeh kōh ṯō’mar ’el-bənê yiśərā’ēl ’atem rə’îṯem kî min-haššāmayim dibarətî ‘immāḵem: </p>
 <p>23 lō’ ṯ<sup>a</sup>‘ăśûn ’itî ’ĕlōhê ḵesef wē’lōhê zâāḇ lō’ ṯ<sup>a</sup>‘ăśû lāḵem: </p>
 <p>24 mizəb<sup>a</sup>ḥ ’ăḏāmâ t<sup>a</sup>‘ăśeh-llî wəzāḇ<sup>a</sup>ḥətā ‘ālāyw ’eṯ-‘ōlōṯeyḵā wə’eṯ-šəlāmeyḵā ’eṯ-ṣō’nəḵā wə’eṯ-bəqāreḵā bəḵāl-hammāqwōm ’ăšer ’azəkîr ’eṯ-šəmî ’āḇwō’ ’ēleyḵā ûḇēraḵətîḵā: </p>
 <p>25 wə’im-mizəb<sup>a</sup>ḥ ’ăḇānîm t<sup>a</sup>‘ăśeh-llî lō’-ṯiḇəneh ’eṯəhen gāzîṯ kî ḥarəbəḵā hēnafətā ‘āleyhā watəḥaləlehā: </p>
 <p>26 wəlō’-ṯ<sup>a</sup>‘ăleh ḇəm<sup>a</sup>‘ălōṯ ‘al-mizəbəḥî ’ăšer lō’-ṯigāleh ‘erəwāṯəḵā ‘ālāyw: f</p>
 </td>
 </tr></table>
 <p></p><hr>
 <center>
 <a href="exo021.htm">Next: Exodus (Shemot) Chapter 21</a></center>
 </body>