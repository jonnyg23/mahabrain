<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo007.htm">Polyglot</a> 
 <a href="../kjv/exo007.htm">KJV</a> 
 <a href="../sep/exo007.htm">Sep</a> 
 <a href="../vul/exo007.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo006.htm">Previous</a> 
 <a href="exo008.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶל־מֹשֶׁ֔ה רְאֵ֛ה נְתַתִּ֥יךָ אֱלֹהִ֖ים לְפַרְעֹ֑ה וְאַהֲרֹ֥ן אָחִ֖יךָ יִהְיֶ֥ה נְבִיאֶֽךָ׃ </span></p>
 <p align="RIGHT"><span lang="he">‎<a name="002">2</a> ‏אַתָּ֣ה תְדַבֵּ֔ר אֵ֖ת כָּל־אֲשֶׁ֣ר אֲצַוֶּ֑ךָּ וְאַהֲרֹ֤ן אָחִ֙יךָ֙ יְדַבֵּ֣ר אֶל־פַּרְעֹ֔ה וְשִׁלַּ֥ח אֶת־בְּנֵֽי־יִשְׂרָאֵ֖ל מֵאַרְצֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַאֲנִ֥י אַקְשֶׁ֖ה אֶת־לֵ֣ב פַּרְעֹ֑ה וְהִרְבֵּיתִ֧י אֶת־אֹתֹתַ֛י וְאֶת־מוֹפְתַ֖י בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="004">4</a> ‏וְלֹֽא־יִשְׁמַ֤ע אֲלֵכֶם֙ פַּרְעֹ֔ה וְנָתַתִּ֥י אֶת־יָדִ֖י בְּמִצְרָ֑יִם וְהוֹצֵאתִ֨י אֶת־צִבְאֹתַ֜י אֶת־עַמִּ֤י בְנֵֽי־יִשְׂרָאֵל֙ מֵאֶ֣רֶץ מִצְרַ֔יִם בִּשְׁפָטִ֖ים גְּדֹלִֽים׃ </span></p>
 <p align="RIGHT"><span lang="he">‎<a name="005">5</a> ‏וְיָדְע֤וּ מִצְרַ֙יִם֙ כִּֽי־אֲנִ֣י יְהוָ֔ה בִּנְטֹתִ֥י אֶת־יָדִ֖י עַל־מִצְרָ֑יִם וְהוֹצֵאתִ֥י אֶת־בְּנֵֽי־יִשְׂרָאֵ֖ל מִתּוֹכָֽם׃ </span></p>
 <p align="RIGHT"><span lang="he">‎<a name="006">6</a> ‏וַיַּ֥עַשׂ מֹשֶׁ֖ה וְאַהֲרֹ֑ן כַּאֲשֶׁ֨ר צִוָּ֧ה יְהוָ֛ה אֹתָ֖ם כֵּ֥ן עָשֽׂוּ׃ </span></p>
 <p align="RIGHT"><span lang="he">‎<a name="007">7</a> ‏וּמֹשֶׁה֙ בֶּן־שְׁמֹנִ֣ים שָׁנָ֔ה וְאַֽהֲרֹ֔ן בֶּן־שָׁלֹ֥שׁ וּשְׁמֹנִ֖ים שָׁנָ֑ה בְּדַבְּרָ֖ם אֶל־פַּרְעֹֽה׃ פ</span></p>
 <p align="RIGHT"><span lang="he">‎<a name="008">8</a> ‏וַיֹּ֣אמֶר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏כִּי֩ יְדַבֵּ֨ר אֲלֵכֶ֤ם פַּרְעֹה֙ לֵאמֹ֔ר תְּנ֥וּ לָכֶ֖ם מוֹפֵ֑ת וְאָמַרְתָּ֣ אֶֽל־אַהֲרֹ֗ן קַ֧ח אֶֽת־מַטְּךָ֛ וְהַשְׁלֵ֥ךְ לִפְנֵֽי־פַרְעֹ֖ה יְהִ֥י לְתַנִּֽין׃ </span></p>
 <p align="RIGHT"><span lang="he">‎<a name="010">10</a> ‏וַיָּבֹ֨א מֹשֶׁ֤ה וְאַהֲרֹן֙ אֶל־פַּרְעֹ֔ה וַיַּ֣עַשׂוּ<font color="red"><sup>1</sup></font> כֵ֔ן כַּאֲשֶׁ֖ר צִוָּ֣ה יְהוָ֑ה וַיַּשְׁלֵ֨ךְ אַהֲרֹ֜ן אֶת־מַטֵּ֗הוּ לִפְנֵ֥י פַרְעֹ֛ה וְלִפְנֵ֥י עֲבָדָ֖יו וַיְהִ֥י לְתַנִּֽין׃ </span></p>
 <p align="RIGHT"><span lang="he">‎<a name="011">11</a> ‏וַיִּקְרָא֙ גַּם־פַּרְעֹ֔ה לַֽחֲכָמִ֖ים וְלַֽמְכַשְּׁפִ֑ים וַיַּֽעֲשׂ֨וּ גַם־הֵ֜ם חַרְטֻמֵּ֥י מִצְרַ֛יִם בְּלַהֲטֵיהֶ֖ם כֵּֽן׃ </span></p>
 <p align="RIGHT"><span lang="he">‎<a name="012">12</a> ‏וַיַּשְׁלִ֙יכוּ֙ אִ֣ישׁ מַטֵּ֔הוּ וַיִּהְי֖וּ לְתַנִּינִ֑ם וַיִּבְלַ֥ע מַטֵּֽה־אַהֲרֹ֖ן אֶת־מַטֹּתָֽם׃ </span></p>
 <p align="RIGHT"><span lang="he">‎<a name="013">13</a> ‏וַיֶּחֱזַק֙ לֵ֣ב פַּרְעֹ֔ה וְלֹ֥א שָׁמַ֖ע אֲלֵהֶ֑ם כַּאֲשֶׁ֖ר דִּבֶּ֥ר יְהוָֽה׃ פ</span></p>
 <p align="RIGHT"><span lang="he">‎<a name="014">14</a> ‏וַיֹּ֤אמֶר יְהוָה֙ אֶל־מֹשֶׁ֔ה כָּבֵ֖ד לֵ֣ב פַּרְעֹ֑ה מֵאֵ֖ן לְשַׁלַּ֥ח הָעָֽם׃ </span></p>
 <p align="RIGHT"><span lang="he">‎<a name="015">15</a> ‏לֵ֣ךְ אֶל־פַּרְעֹ֞ה בַּבֹּ֗קֶר הִנֵּה֙ יֹצֵ֣א הַמַּ֔יְמָה וְנִצַּבְתָּ֥ לִקְרָאת֖וֹ עַל־שְׂפַ֣ת הַיְאֹ֑ר וְהַמַּטֶּ֛ה אֲשֶׁר־נֶהְפַּ֥ךְ לְנָחָ֖שׁ תִּקַּ֥ח בְּיָדֶֽךָ׃ </span></p>
 <p align="RIGHT"><span lang="he">‎<a name="016">16</a> ‏וְאָמַרְתָּ֣ אֵלָ֗יו יְהוָ֞ה אֱלֹהֵ֤י הָעִבְרִים֙ שְׁלָחַ֤נִי אֵלֶ֙יךָ֙ לֵאמֹ֔ר שַׁלַּח֙ אֶת־עַמִּ֔י וְיַֽעַבְדֻ֖נִי בַּמִּדְבָּ֑ר וְהִנֵּ֥ה לֹא־שָׁמַ֖עְתָּ עַד־כֹּֽה׃ </span></p>
 <p align="RIGHT"><span lang="he">‎<a name="017">17</a> ‏כֹּ֚ה אָמַ֣ר יְהוָ֔ה בְּזֹ֣את תֵּדַ֔ע כִּ֖י אֲנִ֣י יְהוָ֑ה הִנֵּ֨ה אָנֹכִ֜י מַכֶּ֣ה׀ בַּמַּטֶּ֣ה אֲשֶׁר־בְּיָדִ֗י עַל־הַמַּ֛יִם אֲשֶׁ֥ר בַּיְאֹ֖ר וְנֶהֶפְכ֥וּ לְדָֽם׃ </span></p>
 <p align="RIGHT"><span lang="he">‎<a name="018">18</a> ‏וְהַדָּגָ֧ה אֲשֶׁר־בַּיְאֹ֛ר תָּמ֖וּת וּבָאַ֣שׁ הַיְאֹ֑ר וְנִלְא֣וּ מִצְרַ֔יִם לִשְׁתּ֥וֹת מַ֖יִם מִן־הַיְאֹֽר׃ ס</span></p>
 <p align="RIGHT"><span lang="he">‎<a name="019">19</a> ‏וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֣ר אֶֽל־אַהֲרֹ֡ן קַ֣ח מַטְּךָ֣ וּנְטֵֽה־יָדְךָ֩ עַל־מֵימֵ֨י מִצְרַ֜יִם עַֽל־נַהֲרֹתָ֣ם׀ עַל־יְאֹרֵיהֶ֣ם וְעַל־אַגְמֵיהֶ֗ם וְעַ֛ל כָּל־מִקְוֵ֥ה מֵימֵיהֶ֖ם וְיִֽהְיוּ־דָ֑ם וְהָ֤יָה דָם֙ בְּכָל־אֶ֣רֶץ מִצְרַ֔יִם וּבָעֵצִ֖ים וּבָאֲבָנִֽים׃ </span></p>
 <p align="RIGHT"><span lang="he">‎<a name="020">20</a> ‏וַיַּֽעֲשׂוּ־כֵן֩ מֹשֶׁ֨ה וְאַהֲרֹ֜ן כַּאֲשֶׁ֣ר׀ צִוָּ֣ה יְהוָ֗ה וַיָּ֤רֶם בַּמַּטֶּה֙ וַיַּ֤ךְ אֶת־הַמַּ֙יִם֙ אֲשֶׁ֣ר בַּיְאֹ֔ר לְעֵינֵ֣י פַרְעֹ֔ה וּלְעֵינֵ֖י עֲבָדָ֑יו וַיֵּהָֽפְכ֛וּ כָּל־הַמַּ֥יִם אֲשֶׁר־בַּיְאֹ֖ר לְדָֽם׃ </span></p>
 <p align="RIGHT"><span lang="he">‎<a name="021">21</a> ‏וְהַדָּגָ֨ה אֲשֶׁר־בַּיְאֹ֥ר מֵ֙תָה֙ וַיִּבְאַ֣שׁ הַיְאֹ֔ר וְלֹא־יָכְל֣וּ מִצְרַ֔יִם לִשְׁתּ֥וֹת מַ֖יִם מִן־הַיְאֹ֑ר וַיְהִ֥י הַדָּ֖ם בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="022">22</a> ‏וַיַּֽעֲשׂוּ־כֵ֛ן חַרְטֻמֵּ֥י מִצְרַ֖יִם בְּלָטֵיהֶ֑ם וַיֶּחֱזַ֤ק לֵב־פַּרְעֹה֙ וְלֹא־שָׁמַ֣ע אֲלֵהֶ֔ם כַּאֲשֶׁ֖ר דִּבֶּ֥ר יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וַיִּ֣פֶן פַּרְעֹ֔ה וַיָּבֹ֖א אֶל־בֵּית֑וֹ וְלֹא־שָׁ֥ת לִבּ֖וֹ גַּם־לָזֹֽאת׃ </span></p>
 <p align="RIGHT"><span lang="he">‎<a name="024">24</a> ‏וַיַּחְפְּר֧וּ כָל־מִצְרַ֛יִם סְבִיבֹ֥ת הַיְאֹ֖ר מַ֣יִם לִשְׁתּ֑וֹת כִּ֣י לֹ֤א יָֽכְלוּ֙ לִשְׁתֹּ֔ת מִמֵּימֵ֖י הַיְאֹֽר׃ </span></p>
 <p align="RIGHT"><span lang="he">‎<a name="025">25</a> ‏וַיִּמָּלֵ֖א שִׁבְעַ֣ת יָמִ֑ים אַחֲרֵ֥י הַכּוֹת־יְהוָ֖ה אֶת־הַיְאֹֽר׃ פ</span></p>
 <p align="RIGHT"><span lang="he">‎<a name="026">26</a> ‏וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח אֶת־עַמִּ֖י וְיַֽעַבְדֻֽנִי׃ </span></p>
 <p align="RIGHT"><span lang="he">‎<a name="027">27</a> ‏וְאִם־מָאֵ֥ן אַתָּ֖ה לְשַׁלֵּ֑חַ הִנֵּ֣ה אָנֹכִ֗י נֹגֵ֛ף אֶת־כָּל־גְּבוּלְךָ֖ בַּֽצְפַרְדְּעִֽים׃ </span></p>
 <p align="RIGHT"><span lang="he">‎<a name="028">28</a> ‏וְשָׁרַ֣ץ הַיְאֹר֮ צְפַרְדְּעִים֒ וְעָלוּ֙ וּבָ֣אוּ בְּבֵיתֶ֔ךָ וּבַחֲדַ֥ר מִשְׁכָּבְךָ֖ וְעַל־מִטָּתֶ֑ךָ וּבְבֵ֤ית עֲבָדֶ֙יךָ֙ וּבְעַמֶּ֔ךָ וּבְתַנּוּרֶ֖יךָ וּבְמִשְׁאֲרוֹתֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏וּבְכָ֥ה וּֽבְעַמְּךָ֖ וּבְכָל־עֲבָדֶ֑יךָ יַעֲל֖וּ הַֽצְפַרְדְּעִֽים׃ </span></p>
 </td>
 <td width="50%">
 <p>1 wayyō’mer yəhwâ ’el-mōšeh rə’ēh nəṯatîḵā ’ĕlōhîm ləfarə‘ōh wə’ahărōn ’āḥîḵā yihəyeh nəḇî’eḵā: </p>
 <p>2 ’atâ ṯəḏabēr ’ēṯ kāl-’ăšer ’ăṣaûeḵḵā wə’ahărōn ’āḥîḵā yəḏabēr ’el-parə‘ōh wəšill<sup>a</sup>ḥ ’eṯ-bənê-yiśərā’ēl mē’arəṣwō: </p>
 <p>3 wa’ănî ’aqəšeh ’eṯ-lēḇ parə‘ōh wəhirəbêṯî ’eṯ-’ōṯōṯay wə’eṯ-mwōfəṯay bə’ereṣ miṣərāyim: </p>
 <p>4 wəlō’-yišəm<sup>a</sup>‘ ’ălēḵem parə‘ōh wənāṯatî ’eṯ-yāḏî bəmiṣərāyim wəhwōṣē’ṯî ’eṯ-ṣiḇə’ōṯay ’eṯ-‘ammî ḇənê-yiśərā’ēl mē’ereṣ miṣərayim bišəfāṭîm gəḏōlîm: </p>
 <p>5 wəyāḏə‘û miṣərayim kî-’ănî yəhwâ binəṭōṯî ’eṯ-yāḏî ‘al-miṣərāyim wəhwōṣē’ṯî ’eṯ-bənê-yiśərā’ēl mitwōḵām: </p>
 <p>6 wayy<sup>a</sup>‘aś mōšeh wə’ahărōn ka’ăšer ṣiûâ yəhwâ ’ōṯām kēn ‘āśû: </p>
 <p>7 ûmōšeh ben-šəmōnîm šānâ wə’ahărōn ben-šālōš ûšəmōnîm šānâ bəḏabərām ’el-parə‘ōh: f</p>
 <p>8 wayyō’mer yəhwâ ’el-mōšeh wə’el-’ahărōn lē’mōr: </p>
 <p>9 kî yəḏabēr ’ălēḵem parə‘ōh lē’mōr tənû lāḵem mwōfēṯ wə’āmarətā ’el-’ahărōn q<sup>a</sup>ḥ ’eṯ-maṭṭəḵā wəhašəlēḵə lifənê-farə‘ōh yəhî ləṯannîn: </p>
 <p>10 wayyāḇō’ mōšeh wə’ahărōn ’el-parə‘ōh wayy<sup>a</sup>‘aśû<font color="red"><sup>1</sup></font> ḵēn ka’ăšer ṣiûâ yəhwâ wayyašəlēḵə ’ahărōn ’eṯ-maṭṭēhû lifənê farə‘ōh wəlifənê ‘ăḇāḏāyw wayəhî ləṯannîn: </p>
 <p>11 wayyiqərā’ gam-parə‘ōh l<sup>a</sup>ḥăḵāmîm wəlaməḵaššəfîm wayy<sup>a</sup>‘ăśû ḡam-hēm ḥarəṭummê miṣərayim bəlahăṭêhem kēn: </p>
 <p>12 wayyašəlîḵû ’îš maṭṭēhû wayyihəyû ləṯannînim wayyiḇəl<sup>a</sup>‘ maṭṭēh-’ahărōn ’eṯ-maṭṭōṯām: </p>
 <p>13 wayyeḥĕzaq lēḇ parə‘ōh wəlō’ šām<sup>a</sup>‘ ’ălēhem ka’ăšer diber yəhwâ: f</p>
 <p>14 wayyō’mer yəhwâ ’el-mōšeh kāḇēḏ lēḇ parə‘ōh mē’ēn ləšall<sup>a</sup>ḥ hā‘ām: </p>
 <p>15 lēḵə ’el-parə‘ōh babōqer hinnēh yōṣē’ hammayəmâ wəniṣṣaḇətā liqərā’ṯwō ‘al-śəfaṯ hayə’ōr wəhammaṭṭeh ’ăšer-nehəpaḵə lənāḥāš tiqq<sup>a</sup>ḥ bəyāḏeḵā: </p>
 <p>16 wə’āmarətā ’ēlāyw yəhwâ ’ĕlōhê hā‘iḇərîm šəlāḥanî ’ēleyḵā lē’mōr šall<sup>a</sup>ḥ ’eṯ-‘ammî wəy<sup>a</sup>‘aḇəḏunî bammiḏəbār wəhinnēh lō’-šām<sup>a</sup>‘ətā ‘aḏ-kōh: </p>
 <p>17 kōh ’āmar yəhwâ bəzō’ṯ tēḏ<sup>a</sup>‘ kî ’ănî yəhwâ hinnēh ’ānōḵî makeh| bammaṭṭeh ’ăšer-bəyāḏî ‘al-hammayim ’ăšer bayə’ōr wənehefəḵû ləḏām: </p>
 <p>18 wəhadāḡâ ’ăšer-bayə’ōr tāmûṯ ûḇā’aš hayə’ōr wənilə’û miṣərayim lišətwōṯ mayim min-hayə’ōr: s</p>
 <p>19 wayyō’mer yəhwâ ’el-mōšeh ’ĕmōr ’el-’ahărōn q<sup>a</sup>ḥ maṭṭəḵā ûnəṭēh-yāḏəḵā ‘al-mêmê miṣərayim ‘al-nahărōṯām| ‘al-yə’ōrêhem wə‘al-’aḡəmêhem wə‘al kāl-miqəwēh mêmêhem wəyihəyû-ḏām wəhāyâ ḏām bəḵāl-’ereṣ miṣərayim ûḇā‘ēṣîm ûḇā’ăḇānîm: </p>
 <p>20 wayy<sup>a</sup>‘ăśû-ḵēn mōšeh wə’ahărōn ka’ăšer| ṣiûâ yəhwâ wayyārem bammaṭṭeh wayyaḵə ’eṯ-hammayim ’ăšer bayə’ōr lə‘ênê farə‘ōh ûlə‘ênê ‘ăḇāḏāyw wayyēhāfəḵû kāl-hammayim ’ăšer-bayə’ōr ləḏām: </p>
 <p>21 wəhadāḡâ ’ăšer-bayə’ōr mēṯâ wayyiḇə’aš hayə’ōr wəlō’-yāḵəlû miṣərayim lišətwōṯ mayim min-hayə’ōr wayəhî hadām bəḵāl-’ereṣ miṣərāyim: </p>
 <p>22 wayy<sup>a</sup>‘ăśû-ḵēn ḥarəṭummê miṣərayim bəlāṭêhem wayyeḥĕzaq lēḇ-parə‘ōh wəlō’-šām<sup>a</sup>‘ ’ălēhem ka’ăšer diber yəhwâ: </p>
 <p>23 wayyifen parə‘ōh wayyāḇō’ ’el-bêṯwō wəlō’-šāṯ libwō gam-lāzō’ṯ: </p>
 <p>24 wayy<sup>a</sup>ḥəpərû ḵāl-miṣərayim səḇîḇōṯ hayə’ōr mayim lišətwōṯ kî lō’ yāḵəlû lišətōṯ mimmêmê hayə’ōr: </p>
 <p>25 wayyimmālē’ šiḇə‘aṯ yāmîm ’<sup>a</sup>ḥărê hakwōṯ-yəhwâ ’eṯ-hayə’ōr: f</p>
 <p>26 wayyō’mer yəhwâ ’el-mōšeh bō’ ’el-parə‘ōh wə’āmarətā ’ēlāyw kōh ’āmar yəhwâ šall<sup>a</sup>ḥ ’eṯ-‘ammî wəy<sup>a</sup>‘aḇəḏunî: </p>
 <p>27 wə’im-mā’ēn ’atâ ləšallēḥa hinnēh ’ānōḵî nōḡēf ’eṯ-kāl-gəḇûləḵā baṣəfarədə‘îm: </p>
 <p>28 wəšāraṣ hayə’ōr ṣəfarədə‘îm wə‘ālû ûḇā’û bəḇêṯeḵā ûḇ<sup>a</sup>ḥăḏar mišəkāḇəḵā wə‘al-miṭṭāṯeḵā ûḇəḇêṯ ‘ăḇāḏeyḵā ûḇə‘ammeḵā ûḇəṯannûreyḵā ûḇəmišə’ărwōṯeyḵā: </p>
 <p>29 ûḇəḵâ ûḇə‘amməḵā ûḇəḵāl-‘ăḇāḏeyḵā y<sup>a</sup>‘ălû haṣəfarədə‘îm: </p>
 </td>
 </tr></table>
 <p></p><hr>
 <center>
 <a href="exo008.htm">Next: Exodus (Shemot) Chapter 8</a></center>
 </body>