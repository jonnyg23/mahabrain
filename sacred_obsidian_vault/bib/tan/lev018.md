<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev018.htm">Polyglot</a> 
 <a href="../kjv/lev018.htm">KJV</a> 
 <a href="../sep/lev018.htm">Sep</a> 
 <a href="../vul/lev018.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev017.htm">Previous</a> 
 <a href="lev019.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֲנִ֖י יְהוָ֥ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="003">3</a> ‏כְּמַעֲשֵׂ֧ה אֶֽרֶץ־מִצְרַ֛יִם אֲשֶׁ֥ר יְשַׁבְתֶּם־בָּ֖הּ לֹ֣א תַעֲשׂ֑וּ וּכְמַעֲשֵׂ֣ה אֶֽרֶץ־כְּנַ֡עַן אֲשֶׁ֣ר אֲנִי֩ מֵבִ֨יא אֶתְכֶ֥ם שָׁ֙מָּה֙ לֹ֣א תַעֲשׂ֔וּ וּבְחֻקֹּתֵיהֶ֖ם לֹ֥א תֵלֵֽכוּ׃ </span></p>
 <p align="RIGHT"><span lang="he">‎<a name="004">4</a> ‏אֶת־מִשְׁפָּטַ֧י תַּעֲשׂ֛וּ וְאֶת־חֻקֹּתַ֥י תִּשְׁמְר֖וּ לָלֶ֣כֶת בָּהֶ֑ם אֲנִ֖י יְהוָ֥ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏וּשְׁמַרְתֶּ֤ם אֶת־חֻקֹּתַי֙ וְאֶת־מִשְׁפָּטַ֔י אֲשֶׁ֨ר יַעֲשֶׂ֥ה אֹתָ֛ם הָאָדָ֖ם וָחַ֣י בָּהֶ֑ם אֲנִ֖י יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏אִ֥ישׁ אִישׁ֙ אֶל־כָּל־שְׁאֵ֣ר בְּשָׂר֔וֹ לֹ֥א תִקְרְב֖וּ לְגַלּ֣וֹת עֶרְוָ֑ה אֲנִ֖י יְהוָֽה׃ ס</span></p>
 <p align="RIGHT"><span lang="he">‎<a name="007">7</a> ‏עֶרְוַ֥ת אָבִ֛יךָ וְעֶרְוַ֥ת אִמְּךָ֖ לֹ֣א תְגַלֵּ֑ה אִמְּךָ֣ הִ֔וא לֹ֥א תְגַלֶּ֖ה עֶרְוָתָֽהּ׃ ס</span></p>
 <p align="RIGHT"><span lang="he">‎<a name="008">8</a> ‏עֶרְוַ֥ת אֵֽשֶׁת־אָבִ֖יךָ לֹ֣א תְגַלֵּ֑ה עֶרְוַ֥ת אָבִ֖יךָ הִֽוא׃ ס</span></p>
 <p align="RIGHT"><span lang="he">‎<a name="009">9</a> ‏עֶרְוַ֨ת אֲחֽוֹתְךָ֤ בַת־אָבִ֙יךָ֙ א֣וֹ בַת־אִמֶּ֔ךָ מוֹלֶ֣דֶת בַּ֔יִת א֖וֹ מוֹלֶ֣דֶת ח֑וּץ לֹ֥א תְגַלֶּ֖ה עֶרְוָתָֽן׃ ס</span></p>
 <p align="RIGHT"><span lang="he">‎<a name="010">10</a> ‏עֶרְוַ֤ת בַּת־בִּנְךָ֙ א֣וֹ בַֽת־בִּתְּךָ֔ לֹ֥א תְגַלֶּ֖ה עֶרְוָתָ֑ן כִּ֥י עֶרְוָתְךָ֖ הֵֽנָּה׃ ס</span></p>
 <p align="RIGHT"><span lang="he">‎<a name="011">11</a> ‏עֶרְוַ֨ת בַּת־אֵ֤שֶׁת אָבִ֙יךָ֙ מוֹלֶ֣דֶת אָבִ֔יךָ אֲחוֹתְךָ֖ הִ֑וא לֹ֥א תְגַלֶּ֖ה עֶרְוָתָֽהּ׃ ס</span></p>
 <p align="RIGHT"><span lang="he">‎<a name="012">12</a> ‏עֶרְוַ֥ת אֲחוֹת־אָבִ֖יךָ לֹ֣א תְגַלֵּ֑ה שְׁאֵ֥ר אָבִ֖יךָ הִֽוא׃ ס</span></p>
 <p align="RIGHT"><span lang="he">‎<a name="013">13</a> ‏עֶרְוַ֥ת אֲחֽוֹת־אִמְּךָ֖ לֹ֣א תְגַלֵּ֑ה כִּֽי־שְׁאֵ֥ר אִמְּךָ֖ הִֽוא׃ ס</span></p>
 <p align="RIGHT"><span lang="he">‎<a name="014">14</a> ‏עֶרְוַ֥ת אֲחִֽי־אָבִ֖יךָ לֹ֣א תְגַלֵּ֑ה אֶל־אִשְׁתּוֹ֙ לֹ֣א תִקְרָ֔ב דֹּדָֽתְךָ֖ הִֽוא׃ ס</span></p>
 <p align="RIGHT"><span lang="he">‎<a name="015">15</a> ‏עֶרְוַ֥ת כַּלָּֽתְךָ֖ לֹ֣א תְגַלֵּ֑ה אֵ֤שֶׁת בִּנְךָ֙ הִ֔וא לֹ֥א תְגַלֶּ֖ה עֶרְוָתָֽהּ׃ ס</span></p>
 <p align="RIGHT"><span lang="he">‎<a name="016">16</a> ‏עֶרְוַ֥ת אֵֽשֶׁת־אָחִ֖יךָ לֹ֣א תְגַלֵּ֑ה עֶרְוַ֥ת אָחִ֖יךָ הִֽוא׃ ס</span></p>
 <p align="RIGHT"><span lang="he">‎<a name="017">17</a> ‏עֶרְוַ֥ת אִשָּׁ֛ה וּבִתָּ֖הּ לֹ֣א תְגַלֵּ֑ה אֶֽת־בַּת־בְּנָ֞הּ וְאֶת־בַּת־בִּתָּ֗הּ לֹ֤א תִקַּח֙ לְגַלּ֣וֹת עֶרְוָתָ֔הּ שַׁאֲרָ֥ה הֵ֖נָּה זִמָּ֥ה הִֽוא<font color="red"><sup>2</sup></font> </span></p>
 <p align="RIGHT"><span lang="he">‎<a name="018">18</a> ‏וְאִשָּׁ֥ה אֶל־אֲחֹתָ֖הּ לֹ֣א תִקָּ֑ח לִצְרֹ֗ר לְגַלּ֧וֹת עֶרְוָתָ֛הּ עָלֶ֖יהָ בְּחַיֶּֽיהָ׃ </span></p>
 <p align="RIGHT"><span lang="he">‎<a name="019">19</a> ‏וְאֶל־אִשָּׁ֖ה בְּנִדַּ֣ת טֻמְאָתָ֑הּ לֹ֣א תִקְרַ֔ב לְגַלּ֖וֹת עֶרְוָתָֽהּ׃ </span></p>
 <p align="RIGHT"><span lang="he">‎<a name="020">20</a> ‏וְאֶל־אֵ֙שֶׁת֙ עֲמִֽיתְךָ֔ לֹא־תִתֵּ֥ן שְׁכָבְתְּךָ֖ לְזָ֑רַע לְטָמְאָה־בָֽהּ׃ </span></p>
 <p align="RIGHT"><span lang="he">‎<a name="021">21</a> ‏וּמִֽזַּרְעֲךָ֥ לֹא־תִתֵּ֖ן לְהַעֲבִ֣יר לַמֹּ֑לֶךְ וְלֹ֧א תְחַלֵּ֛ל אֶת־שֵׁ֥ם אֱלֹהֶ֖יךָ אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏וְאֶ֨ת־זָכָ֔ר לֹ֥א תִשְׁכַּ֖ב מִשְׁכְּבֵ֣י אִשָּׁ֑ה תּוֹעֵבָ֖ה הִֽוא׃ </span></p>
 <p align="RIGHT"><span lang="he">‎<a name="023">23</a> ‏וּבְכָל־בְּהֵמָ֛ה לֹא־תִתֵּ֥ן שְׁכָבְתְּךָ֖ לְטָמְאָה־בָ֑הּ וְאִשָּׁ֗ה לֹֽא־תַעֲמֹ֞ד לִפְנֵ֧י בְהֵמָ֛ה לְרִבְעָ֖הּ תֶּ֥בֶל הֽוּא׃ </span></p>
 <p align="RIGHT"><span lang="he">‎<a name="024">24</a> ‏אַל־תִּֽטַּמְּא֖וּ בְּכָל־אֵ֑לֶּה כִּ֤י בְכָל־אֵ֙לֶּה֙ נִטְמְא֣וּ הַגּוֹיִ֔ם אֲשֶׁר־אֲנִ֥י מְשַׁלֵּ֖חַ מִפְּנֵיכֶֽם׃ </span></p>
 <p align="RIGHT"><span lang="he">‎<a name="025">25</a> ‏וַתִּטְמָ֣א הָאָ֔רֶץ וָאֶפְקֹ֥ד עֲוֹנָ֖הּ עָלֶ֑יהָ וַתָּקִ֥א הָאָ֖רֶץ אֶת־יֹשְׁבֶֽיהָ׃ </span></p>
 <p align="RIGHT"><span lang="he">‎<a name="026">26</a> ‏וּשְׁמַרְתֶּ֣ם אַתֶּ֗ם אֶת־חֻקֹּתַי֙ וְאֶת־מִשְׁפָּטַ֔י וְלֹ֣א תַעֲשׂ֔וּ מִכֹּ֥ל הַתּוֹעֵבֹ֖ת הָאֵ֑לֶּה הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃ </span></p>
 <p align="RIGHT"><span lang="he">‎<a name="027">27</a> ‏כִּ֚י אֶת־כָּל־הַתּוֹעֵבֹ֣ת הָאֵ֔ל עָשׂ֥וּ אַנְשֵֽׁי־הָאָ֖רֶץ אֲשֶׁ֣ר לִפְנֵיכֶ֑ם וַתִּטְמָ֖א הָאָֽרֶץ׃ </span></p>
 <p align="RIGHT"><span lang="he">‎<a name="028">28</a> ‏וְלֹֽא־תָקִ֤יא הָאָ֙רֶץ֙ אֶתְכֶ֔ם בְּטַֽמַּאֲכֶ֖ם אֹתָ֑הּ כַּאֲשֶׁ֥ר קָאָ֛ה אֶת־הַגּ֖וֹי אֲשֶׁ֥ר לִפְנֵיכֶֽם׃ </span></p>
 <p align="RIGHT"><span lang="he">‎<a name="029">29</a> ‏כִּ֚י כָּל־אֲשֶׁ֣ר יַעֲשֶׂ֔ה מִכֹּ֥ל הַתּוֹעֵב֖וֹת הָאֵ֑לֶּה וְנִכְרְת֛וּ הַנְּפָשׁ֥וֹת הָעֹשֹׂ֖ת מִקֶּ֥רֶב עַמָּֽם׃ </span></p>
 <p align="RIGHT"><span lang="he">‎<a name="030">30</a> ‏וּשְׁמַרְתֶּ֣ם אֶת־מִשְׁמַרְתִּ֗י לְבִלְתִּ֨י עֲשׂ֜וֹת מֵחֻקּ֤וֹת הַתּֽוֹעֵבֹת֙ אֲשֶׁ֣ר נַעֲשׂ֣וּ לִפְנֵיכֶ֔ם וְלֹ֥א תִֽטַּמְּא֖וּ בָּהֶ֑ם אֲנִ֖י יְהוָ֥ה אֱלֹהֵיכֶֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl wə’āmarətā ’ălēhem ’ănî yəhwâ ’ĕlōhêḵem: </p>
 <p>3 kəm<sup>a</sup>‘ăśēh ’ereṣ-miṣərayim ’ăšer yəšaḇətem-bāh lō’ ṯ<sup>a</sup>‘ăśû ûḵəm<sup>a</sup>‘ăśēh ’ereṣ-kən<sup>a</sup>‘an ’ăšer ’ănî mēḇî’ ’eṯəḵem šāmmâ lō’ ṯ<sup>a</sup>‘ăśû ûḇəḥuqqōṯêhem lō’ ṯēlēḵû: </p>
 <p>4 ’eṯ-mišəpāṭay t<sup>a</sup>‘ăśû wə’eṯ-ḥuqqōṯay tišəmərû lāleḵeṯ bâem ’ănî yəhwâ ’ĕlōhêḵem: </p>
 <p>5 ûšəmarətem ’eṯ-ḥuqqōṯay wə’eṯ-mišəpāṭay ’ăšer y<sup>a</sup>‘ăśeh ’ōṯām hā’āḏām wāḥay bâem ’ănî yəhwâ: s</p>
 <p>6 ’îš ’îš ’el-kāl-šə’ēr bəśārwō lō’ ṯiqərəḇû ləḡallwōṯ ‘erəwâ ’ănî yəhwâ: s</p>
 <p>7 ‘erəwaṯ ’āḇîḵā wə‘erəwaṯ ’imməḵā lō’ ṯəḡallēh ’imməḵā hiw’ lō’ ṯəḡalleh ‘erəwāṯāh: s</p>
 <p>8 ‘erəwaṯ ’ēšeṯ-’āḇîḵā lō’ ṯəḡallēh ‘erəwaṯ ’āḇîḵā hiw’: s</p>
 <p>9 ‘erəwaṯ ’ăḥwōṯəḵā ḇaṯ-’āḇîḵā ’wō ḇaṯ-’immeḵā mwōleḏeṯ bayiṯ ’wō mwōleḏeṯ ḥûṣ lō’ ṯəḡalleh ‘erəwāṯān: s</p>
 <p>10 ‘erəwaṯ baṯ-binəḵā ’wō ḇaṯ-bitəḵā lō’ ṯəḡalleh ‘erəwāṯān kî ‘erəwāṯəḵā hēnnâ: s</p>
 <p>11 ‘erəwaṯ baṯ-’ēšeṯ ’āḇîḵā mwōleḏeṯ ’āḇîḵā ’ăḥwōṯəḵā hiw’ lō’ ṯəḡalleh ‘erəwāṯāh: s</p>
 <p>12 ‘erəwaṯ ’ăḥwōṯ-’āḇîḵā lō’ ṯəḡallēh šə’ēr ’āḇîḵā hiw’: s</p>
 <p>13 ‘erəwaṯ ’ăḥwōṯ-’imməḵā lō’ ṯəḡallēh kî-šə’ēr ’imməḵā hiw’: s</p>
 <p>14 ‘erəwaṯ ’ăḥî-’āḇîḵā lō’ ṯəḡallēh ’el-’išətwō lō’ ṯiqərāḇ dōḏāṯəḵā hiw’: s</p>
 <p>15 ‘erəwaṯ kallāṯəḵā lō’ ṯəḡallēh ’ēšeṯ binəḵā hiw’ lō’ ṯəḡalleh ‘erəwāṯāh: s</p>
 <p>16 ‘erəwaṯ ’ēšeṯ-’āḥîḵā lō’ ṯəḡallēh ‘erəwaṯ ’āḥîḵā hiw’: s</p>
 <p>17 ‘erəwaṯ ’iššâ ûḇitāh lō’ ṯəḡallēh ’eṯ-baṯ-bənāh wə’eṯ-baṯ-bitāh lō’ ṯiqq<sup>a</sup>ḥ ləḡallwōṯ ‘erəwāṯāh ša’ărâ hēnnâ zimmâ hiw’<font color="red"><sup>2</sup></font> </p>
 <p>18 wə’iššâ ’el-’ăḥōṯāh lō’ ṯiqqāḥ liṣərōr ləḡallwōṯ ‘erəwāṯāh ‘āleyhā bəḥayyeyhā: </p>
 <p>19 wə’el-’iššâ bənidaṯ ṭumə’āṯāh lō’ ṯiqəraḇ ləḡallwōṯ ‘erəwāṯāh: </p>
 <p>20 wə’el-’ēšeṯ ‘ămîṯəḵā lō’-ṯitēn šəḵāḇətəḵā ləzār<sup>a</sup>‘ ləṭāmə’â-ḇāh: </p>
 <p>21 ûmizzarə‘ăḵā lō’-ṯitēn ləh<sup>a</sup>‘ăḇîr lammōleḵə wəlō’ ṯəḥallēl ’eṯ-šēm ’ĕlōheyḵā ’ănî yəhwâ: </p>
 <p>22 wə’eṯ-zāḵār lō’ ṯišəkaḇ mišəkəḇê ’iššâ twō‘ēḇâ hiw’: </p>
 <p>23 ûḇəḵāl-bəhēmâ lō’-ṯitēn šəḵāḇətəḵā ləṭāmə’â-ḇāh wə’iššâ lō’-ṯ<sup>a</sup>‘ămōḏ lifənê ḇəhēmâ ləriḇə‘āh teḇel hû’: </p>
 <p>24 ’al-tiṭṭammə’û bəḵāl-’ēlleh kî ḇəḵāl-’ēlleh niṭəmə’û hagwōyim ’ăšer-’ănî məšallēḥa mipənêḵem: </p>
 <p>25 watiṭəmā’ hā’āreṣ wā’efəqōḏ ‘ăwōnāh ‘āleyhā watāqi’ hā’āreṣ ’eṯ-yōšəḇeyhā: </p>
 <p>26 ûšəmarətem ’atem ’eṯ-ḥuqqōṯay wə’eṯ-mišəpāṭay wəlō’ ṯ<sup>a</sup>‘ăśû mikōl hatwō‘ēḇōṯ hā’ēlleh hā’ezərāḥ wəhagēr hagār bəṯwōḵəḵem: </p>
 <p>27 kî ’eṯ-kāl-hatwō‘ēḇōṯ hā’ēl ‘āśû ’anəšê-hā’āreṣ ’ăšer lifənêḵem watiṭəmā’ hā’āreṣ: </p>
 <p>28 wəlō’-ṯāqî’ hā’āreṣ ’eṯəḵem bəṭamma’ăḵem ’ōṯāh ka’ăšer qā’â ’eṯ-hagwōy ’ăšer lifənêḵem: </p>
 <p>29 kî kāl-’ăšer y<sup>a</sup>‘ăśeh mikōl hatwō‘ēḇwōṯ hā’ēlleh wəniḵərəṯû hannəfāšwōṯ hā‘ōśōṯ miqqereḇ ‘ammām: </p>
 <p>30 ûšəmarətem ’eṯ-mišəmarətî ləḇilətî ‘ăśwōṯ mēḥuqqwōṯ hatwō‘ēḇōṯ ’ăšer n<sup>a</sup>‘ăśû lifənêḵem wəlō’ ṯiṭṭammə’û bâem ’ănî yəhwâ ’ĕlōhêḵem: f</p>
 </td>
 </tr></table>
 <p></p><hr>
 <center>
 <a href="lev019.htm">Next: Leviticus (Vayikra) Chapter 19</a></center>
 </body>