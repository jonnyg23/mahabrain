<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze021.htm">Polyglot</a> 
 <a href="../kjv/eze021.htm">KJV</a> 
 <a href="../sep/eze021.htm">Sep</a> 
 <a href="../vul/eze021.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze020.htm">Previous</a> 
 <a href="eze022.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֗ם שִׂ֤ים פָּנֶ֙יךָ֙ דֶּ֣רֶךְ תֵּימָ֔נָה וְהַטֵּ֖ף אֶל־דָּר֑וֹם וְהִנָּבֵ֛א אֶל־יַ֥עַר הַשָּׂדֶ֖ה נֶֽגֶב׃ </span></p>
 <p align="RIGHT"><span lang="he">‎<a name="003">3</a> ‏וְאָֽמַרְתָּ֙ לְיַ֣עַר הַנֶּ֔גֶב שְׁמַ֖ע דְּבַר־יְהוָ֑ה כֹּֽה־אָמַ֣ר אֲדֹנָ֣י יְהוִ֡ה הִנְנִ֣י מַֽצִּית־בְּךָ֣׀ אֵ֡שׁ וְאָכְלָ֣ה בְךָ֣ כָל־עֵֽץ־לַח֩ וְכָל־עֵ֨ץ יָבֵ֤שׁ לֹֽא־תִכְבֶּה֙ לַהֶ֣בֶת שַׁלְהֶ֔בֶת וְנִצְרְבוּ־בָ֥הּ כָּל־פָּנִ֖ים מִנֶּ֥גֶב צָפֽוֹנָה׃ </span></p>
 <p align="RIGHT"><span lang="he">‎<a name="004">4</a> ‏וְרָאוּ֙ כָּל־בָּשָׂ֔ר כִּ֛י אֲנִ֥י יְהוָ֖ה בִּֽעַרְתִּ֑יהָ לֹ֖א תִּכְבֶּֽה׃ </span></p>
 <p align="RIGHT"><span lang="he">‎<a name="005">5</a> ‏וָאֹמַ֕ר אֲהָ֖הּ אֲדֹנָ֣י יְהוִ֑ה הֵ֚מָּה אֹמְרִ֣ים לִ֔י הֲלֹ֛א מְמַשֵּׁ֥ל מְשָׁלִ֖ים הֽוּא׃ פ</span></p>
 <p align="RIGHT"><span lang="he">‎<a name="006">6</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="007">7</a> ‏בֶּן־אָדָ֗ם שִׂ֤ים פָּנֶ֙יךָ֙ אֶל־יְר֣וּשָׁלִַ֔ם וְהַטֵּ֖ף אֶל־מִקְדָּשִׁ֑ים וְהִנָּבֵ֖א אֶל־אַדְמַ֥ת יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וְאָמַרְתָּ֞ לְאַדְמַ֣ת יִשְׂרָאֵ֗ל כֹּ֚ה אָמַ֣ר יְהוָ֔ה הִנְנִ֣י אֵלַ֔יִךְ וְהוֹצֵאתִ֥י חַרְבִּ֖י מִתַּעְרָ֑הּ וְהִכְרַתִּ֥י מִמֵּ֖ךְ צַדִּ֥יק וְרָשָֽׁע׃ </span></p>
 <p align="RIGHT"><span lang="he">‎<a name="009">9</a> ‏יַ֛עַן אֲשֶׁר־הִכְרַ֥תִּי מִמֵּ֖ךְ צַדִּ֣יק וְרָשָׁ֑ע לָ֠כֵן תֵּצֵ֨א חַרְבִּ֧י מִתַּעְרָ֛הּ אֶל־כָּל־בָּשָׂ֖ר מִנֶּ֥גֶב צָפֽוֹן׃ </span></p>
 <p align="RIGHT"><span lang="he">‎<a name="010">10</a> ‏וְיָֽדְעוּ֙ כָּל־בָּשָׂ֔ר כִּ֚י אֲנִ֣י יְהוָ֔ה הוֹצֵ֥אתִי חַרְבִּ֖י מִתַּעְרָ֑הּ לֹ֥א תָשׁ֖וּב עֽוֹד׃ ס</span></p>
 <p align="RIGHT"><span lang="he">‎<a name="011">11</a> ‏וְאַתָּ֥ה בֶן־אָדָ֖ם הֵֽאָנַ֑ח בְּשִׁבְר֤וֹן מָתְנַ֙יִם֙ וּבִמְרִיר֔וּת תֵּֽאָנַ֖ח לְעֵינֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏וְהָיָה֙ כִּֽי־יֹאמְר֣וּ אֵלֶ֔יךָ עַל־מָ֖ה אַתָּ֣ה נֶאֱנָ֑ח וְאָמַרְתָּ֡ אֶל־שְׁמוּעָ֣ה כִֽי־בָאָ֡ה וְנָמֵ֣ס כָּל־לֵב֩ וְרָפ֨וּ כָל־יָדַ֜יִם וְכִהֲתָ֣ה כָל־ר֗וּחַ וְכָל־בִּרְכַּ֙יִם֙ תֵּלַ֣כְנָה מַּ֔יִם הִנֵּ֤ה בָאָה֙ וְנִֽהְיָ֔תָה נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="013">13</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="014">14</a> ‏בֶּן־אָדָ֕ם הִנָּבֵא֙ וְאָ֣מַרְתָּ֔ כֹּ֖ה אָמַ֣ר אֲדֹנָ֑י אֱמֹ֕ר חֶ֥רֶב חֶ֛רֶב הוּחַ֖דָּה וְגַם־מְרוּטָֽה׃ </span></p>
 <p align="RIGHT"><span lang="he">‎<a name="015">15</a> ‏לְמַ֨עַן טְבֹ֤חַ טֶ֙בַח֙ הוּחַ֔דָּה לְמַעַן־הֱיֵה־לָ֥הּ בָּ֖רָק מֹרָ֑טָּה א֣וֹ נָשִׂ֔ישׂ שֵׁ֥בֶט בְּנִ֖י מֹאֶ֥סֶת כָּל־עֵֽץ׃ </span></p>
 <p align="RIGHT"><span lang="he">‎<a name="016">16</a> ‏וַיִּתֵּ֥ן אֹתָ֛הּ לְמָרְטָ֖ה לִתְפֹּ֣שׂ בַּכָּ֑ף הִֽיא־הוּחַ֤דָּה חֶ֙רֶב֙ וְהִ֣יא מֹרָ֔טָּה לָתֵ֥ת אוֹתָ֖הּ בְּיַד־הוֹרֵֽג׃ </span></p>
 <p align="RIGHT"><span lang="he">‎<a name="017">17</a> ‏זְעַ֤ק וְהֵילֵל֙ בֶּן־אָדָ֔ם כִּי־הִיא֙ הָיתָ֣ה<font color="red"><sup>1</sup></font> בְעַמִּ֔י הִ֖יא בְּכָל־נְשִׂיאֵ֣י יִשְׂרָאֵ֑ל מְגוּרֵ֤י אֶל־חֶ֙רֶב֙ הָי֣וּ אֶת־עַמִּ֔י לָכֵ֖ן סְפֹ֥ק אֶל־יָרֵֽךְ׃ </span></p>
 <p align="RIGHT"><span lang="he">‎<a name="018">18</a> ‏כִּ֣י בֹ֔חַן וּמָ֕ה אִם־גַּם־שֵׁ֥בֶט מֹאֶ֖סֶת לֹ֣א יִֽהְיֶ֑ה נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="019">19</a> ‏וְאַתָּ֣ה בֶן־אָדָ֔ם הִנָּבֵ֕א וְהַ֖ךְ כַּ֣ף אֶל־כָּ֑ף וְתִכָּפֵ֞ל חֶ֤רֶב שְׁלִישִׁ֙תָה֙ חֶ֣רֶב חֲלָלִ֔ים הִ֗יא חֶ֚רֶב חָלָ֣ל הַגָּד֔וֹל הַחֹדֶ֖רֶת לָהֶֽם׃ </span></p>
 <p align="RIGHT"><span lang="he">‎<a name="020">20</a> ‏לְמַ֣עַן׀ לָמ֣וּג לֵ֗ב וְהַרְבֵּה֙ הַמִּכְשֹׁלִ֔ים עַ֚ל כָּל־שַׁ֣עֲרֵיהֶ֔ם נָתַ֖תִּי אִבְחַת־חָ֑רֶב אָ֛ח עֲשׂוּיָ֥ה לְבָרָ֖ק מְעֻטָּ֥ה לְטָֽבַח׃ </span></p>
 <p align="RIGHT"><span lang="he">‎<a name="021">21</a> ‏הִתְאַחֲדִ֥י הֵימִ֖נִי הָשִׂ֣ימִי הַשְׂמִ֑ילִי אָ֖נָה פָּנַ֥יִךְ מֻעָדֽוֹת׃ </span></p>
 <p align="RIGHT"><span lang="he">‎<a name="022">22</a> ‏וְגַם־אֲנִ֗י אַכֶּ֤ה כַפִּי֙ אֶל־כַּפִּ֔י וַהֲנִחֹתִ֖י חֲמָתִ֑י אֲנִ֥י יְהוָ֖ה דִּבַּֽרְתִּי׃ פ</span></p>
 <p align="RIGHT"><span lang="he">‎<a name="023">23</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="024">24</a> ‏וְאַתָּ֨ה בֶן־אָדָ֜ם שִׂים־לְךָ֣׀ שְׁנַ֣יִם דְּרָכִ֗ים לָבוֹא֙ חֶ֣רֶב מֶֽלֶךְ־בָּבֶ֔ל מֵאֶ֥רֶץ אֶחָ֖ד יֵצְא֣וּ שְׁנֵיהֶ֑ם וְיָ֣ד בָּרֵ֔א בְּרֹ֥אשׁ דֶּֽרֶךְ־עִ֖יר בָּרֵֽא׃ </span></p>
 <p align="RIGHT"><span lang="he">‎<a name="025">25</a> ‏דֶּ֣רֶךְ תָּשִׂ֔ים לָב֣וֹא חֶ֔רֶב אֵ֖ת רַבַּ֣ת בְּנֵֽי־עַמּ֑וֹן וְאֶת־יְהוּדָ֥ה בִירוּשָׁלִַ֖ם בְּצוּרָֽה׃ </span></p>
 <p align="RIGHT"><span lang="he">‎<a name="026">26</a> ‏כִּֽי־עָמַ֨ד מֶלֶךְ־בָּבֶ֜ל אֶל־אֵ֣ם הַדֶּ֗רֶךְ בְּרֹ֛אשׁ שְׁנֵ֥י הַדְּרָכִ֖ים לִקְסָם־קָ֑סֶם קִלְקַ֤ל בַּֽחִצִּים֙ שָׁאַ֣ל בַּתְּרָפִ֔ים רָאָ֖ה בַּכָּבֵֽד׃ </span></p>
 <p align="RIGHT"><span lang="he">‎<a name="027">27</a> ‏בִּֽימִינ֞וֹ הָיָ֣ה׀ הַקֶּ֣סֶם יְרוּשָׁלִַ֗ם לָשׂ֤וּם כָּרִים֙ לִפְתֹּ֤חַ פֶּה֙ בְּרֶ֔צַח לְהָרִ֥ים ק֖וֹל בִּתְרוּעָ֑ה לָשׂ֤וּם כָּרִים֙ עַל־שְׁעָרִ֔ים לִשְׁפֹּ֥ךְ סֹלְלָ֖ה לִבְנ֥וֹת דָּיֵֽק׃ </span></p>
 <p align="RIGHT"><span lang="he">‎<a name="028">28</a> ‏וְהָיָ֨ה לָהֶ֤ם <font color="brown">כקסום־</font> <font color="blue">כִּקְסָם־</font> שָׁוְא֙ בְּעֵ֣ינֵיהֶ֔ם שְׁבֻעֵ֥י שְׁבֻע֖וֹת לָהֶ֑ם וְהֽוּא־מַזְכִּ֥יר עָוֹ֖ן לְהִתָּפֵֽשׂ׃ פ</span></p>
 <p align="RIGHT"><span lang="he">‎<a name="029">29</a> ‏לָכֵ֗ן כֹּֽה־אָמַר֮ אֲדֹנָ֣י יְהוִה֒ יַ֗עַן הַזְכַּרְכֶם֙ עֲוֹ֣נְכֶ֔ם בְּהִגָּל֣וֹת פִּשְׁעֵיכֶ֗ם לְהֵֽרָאוֹת֙ חַטֹּ֣אותֵיכֶ֔ם בְּכֹ֖ל עֲלִילֽוֹתֵיכֶ֑ם יַ֚עַן הִזָּ֣כֶרְכֶ֔ם בַּכַּ֖ף תִּתָּפֵֽשׂוּ׃ פ</span></p>
 <p align="RIGHT"><span lang="he">‎<a name="030">30</a> ‏וְאַתָּה֙ חָלָ֣ל רָשָׁ֔ע נְשִׂ֖יא יִשְׂרָאֵ֑ל אֲשֶׁר־בָּ֣א יוֹמ֔וֹ בְּעֵ֖ת עֲוֹ֥ן קֵֽץ׃ ס</span></p>
 <p align="RIGHT"><span lang="he">‎<a name="031">31</a> ‏כֹּ֤ה אָמַר֙ אֲדֹנָ֣י יְהוִ֔ה הָסִיר֙ הַמִּצְנֶ֔פֶת וְהָרִ֖ים הָֽעֲטָרָ֑ה זֹ֣את לֹא־זֹ֔את הַשָּׁפָ֣לָה הַגְבֵּ֔הַ<font color="red"><sup>1</sup></font> וְהַגָּבֹ֖הַ<font color="red"><sup>1</sup></font> הַשְׁפִּֽיל׃ </span></p>
 <p align="RIGHT"><span lang="he">‎<a name="032">32</a> ‏עַוָּ֥ה עַוָּ֖ה עַוָּ֣ה אֲשִׂימֶ֑נָּה גַּם־זֹאת֙ לֹ֣א הָיָ֔ה עַד־בֹּ֛א אֲשֶׁר־ל֥וֹ הַמִּשְׁפָּ֖ט וּנְתַתִּֽיו׃ פ</span></p>
 <p align="RIGHT"><span lang="he">‎<a name="033">33</a> ‏וְאַתָּ֣ה בֶן־אָדָ֗ם הִנָּבֵ֤א וְאָֽמַרְתָּ֙ כֹּ֤ה אָמַר֙ אֲדֹנָ֣י יְהוִֹ֔ה אֶל־בְּנֵ֥י עַמּ֖וֹן וְאֶל־חֶרְפָּתָ֑ם וְאָמַרְתָּ֗ חֶ֣רֶב חֶ֤רֶב פְּתוּחָה֙ לְטֶ֣בַח מְרוּטָ֔ה לְהָכִ֖יל לְמַ֥עַן בָּרָֽק׃ </span></p>
 <p align="RIGHT"><span lang="he">‎<a name="034">34</a> ‏בַּחֲז֥וֹת לָךְ֙ שָׁ֔וְא בִּקְסָם־לָ֖ךְ כָּזָ֑ב לָתֵ֣ת אוֹתָ֗ךְ אֶֽל־צַוְּארֵי֙ חַֽלְלֵ֣י רְשָׁעִ֔ים אֲשֶׁר־בָּ֣א יוֹמָ֔ם בְּעֵ֖ת עֲוֹ֥ן קֵֽץ׃ </span></p>
 <p align="RIGHT"><span lang="he">‎<a name="035">35</a> ‏הָשַׁ֖ב אֶל־תַּעְרָ֑הּ בִּמְק֧וֹם אֲשֶׁר־נִבְרֵ֛את בְּאֶ֥רֶץ מְכֻרוֹתַ֖יִךְ אֶשְׁפֹּ֥ט אֹתָֽךְ׃ </span></p>
 <p align="RIGHT"><span lang="he">‎<a name="036">36</a> ‏וְשָׁפַכְתִּ֤י עָלַ֙יִךְ֙ זַעְמִ֔י בְּאֵ֥שׁ עֶבְרָתִ֖י אָפִ֣יחַ עָלָ֑יִךְ וּנְתַתִּ֗יךְ בְּיַד֙ אֲנָשִׁ֣ים בֹּֽעֲרִ֔ים חָרָשֵׁ֖י מַשְׁחִֽית׃ </span></p>
 <p align="RIGHT"><span lang="he">‎<a name="037">37</a> ‏לָאֵ֤שׁ תִּֽהְיֶה֙ לְאָכְלָ֔ה דָּמֵ֥ךְ יִהְיֶ֖ה בְּת֣וֹךְ הָאָ֑רֶץ לֹ֣א תִזָּכֵ֔רִי כִּ֛י אֲנִ֥י יְהוָ֖ה דִּבַּֽרְתִּי׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām śîm pāneyḵā dereḵə têmānâ wəhaṭṭēf ’el-dārwōm wəhinnāḇē’ ’el-y<sup>a</sup>‘ar haśśāḏeh neḡeḇ: </p>
 <p>3 wə’āmarətā ləy<sup>a</sup>‘ar hanneḡeḇ šəm<sup>a</sup>‘ dəḇar-yəhwâ kōh-’āmar ’ăḏōnāy yəhwih hinənî maṣṣîṯ-bəḵā| ’ēš wə’āḵəlâ ḇəḵā ḵāl-‘ēṣ-l<sup>a</sup>ḥ wəḵāl-‘ēṣ yāḇēš lō’-ṯiḵəbeh laheḇeṯ šaləheḇeṯ wəniṣərəḇû-ḇāh kāl-pānîm minneḡeḇ ṣāfwōnâ: </p>
 <p>4 wərā’û kāl-bāśār kî ’ănî yəhwâ bi‘arətîhā lō’ tiḵəbeh: </p>
 <p>5 wā’ōmar ’ăhāh ’ăḏōnāy yəhwih hēmmâ ’ōmərîm lî hălō’ məmaššēl məšālîm hû’: f</p>
 <p>6 wayəhî ḏəḇar-yəhwâ ’ēlay lē’mōr: </p>
 <p>7 ben-’āḏām śîm pāneyḵā ’el-yərûšālaim wəhaṭṭēf ’el-miqədāšîm wəhinnāḇē’ ’el-’aḏəmaṯ yiśərā’ēl: </p>
 <p>8 wə’āmarətā lə’aḏəmaṯ yiśərā’ēl kōh ’āmar yəhwâ hinənî ’ēlayiḵə wəhwōṣē’ṯî ḥarəbî mit<sup>a</sup>‘ərāh wəhiḵəratî mimmēḵə ṣadîq wərāšā‘: </p>
 <p>9 y<sup>a</sup>‘an ’ăšer-hiḵəratî mimmēḵə ṣadîq wərāšā‘ lāḵēn tēṣē’ ḥarəbî mit<sup>a</sup>‘ərāh ’el-kāl-bāśār minneḡeḇ ṣāfwōn: </p>
 <p>10 wəyāḏə‘û kāl-bāśār kî ’ănî yəhwâ hwōṣē’ṯî ḥarəbî mit<sup>a</sup>‘ərāh lō’ ṯāšûḇ ‘wōḏ: s</p>
 <p>11 wə’atâ ḇen-’āḏām hē’ān<sup>a</sup>ḥ bəšiḇərwōn māṯənayim ûḇimərîrûṯ tē’ān<sup>a</sup>ḥ lə‘ênêhem: </p>
 <p>12 wəhāyâ kî-yō’mərû ’ēleyḵā ‘al-mâ ’atâ ne’ĕnāḥ wə’āmarətā ’el-šəmû‘â ḵî-ḇā’â wənāmēs kāl-lēḇ wərāfû ḵāl-yāḏayim wəḵihăṯâ ḵāl-rûḥa wəḵāl-birəkayim tēlaḵənâ mmayim hinnēh ḇā’â wənihəyāṯâ nə’um ’ăḏōnāy yəhwih: f</p>
 <p>13 wayəhî ḏəḇar-yəhwâ ’ēlay lē’mōr: </p>
 <p>14 ben-’āḏām hinnāḇē’ wə’āmarətā kōh ’āmar ’ăḏōnāy ’ĕmōr ḥereḇ ḥereḇ hûḥadâ wəḡam-mərûṭâ: </p>
 <p>15 ləm<sup>a</sup>‘an ṭəḇōḥa ṭeḇ<sup>a</sup>ḥ hûḥadâ ləm<sup>a</sup>‘an-hĕyēh-lāh bārāq mōrāṭṭâ ’wō nāśîś šēḇeṭ bənî mō’eseṯ kāl-‘ēṣ: </p>
 <p>16 wayyitēn ’ōṯāh ləmārəṭâ liṯəpōś bakāf hî’-hûḥadâ ḥereḇ wəhî’ mōrāṭṭâ lāṯēṯ ’wōṯāh bəyaḏ-hwōrēḡ: </p>
 <p>17 zə‘aq wəhêlēl ben-’āḏām kî-hî’ hāyṯâ<font color="red"><sup>1</sup></font> ḇə‘ammî hî’ bəḵāl-nəśî’ê yiśərā’ēl məḡûrê ’el-ḥereḇ hāyû ’eṯ-‘ammî lāḵēn səfōq ’el-yārēḵə: </p>
 <p>18 kî ḇōḥan ûmâ ’im-gam-šēḇeṭ mō’eseṯ lō’ yihəyeh nə’um ’ăḏōnāy yəhwih: f</p>
 <p>19 wə’atâ ḇen-’āḏām hinnāḇē’ wəhaḵə kaf ’el-kāf wəṯikāfēl ḥereḇ šəlîšiṯâ ḥereḇ ḥălālîm hî’ ḥereḇ ḥālāl hagāḏwōl h<sup>a</sup>ḥōḏereṯ lâem: </p>
 <p>20 ləm<sup>a</sup>‘an| lāmûḡ lēḇ wəharəbēh hammiḵəšōlîm ‘al kāl-š<sup>a</sup>‘ărêhem nāṯatî ’iḇəḥaṯ-ḥāreḇ ’āḥ ‘ăśûyâ ləḇārāq mə‘uṭṭâ ləṭāḇ<sup>a</sup>ḥ: </p>
 <p>21 hiṯə’<sup>a</sup>ḥăḏî hêminî hāśîmî haśəmîlî ’ānâ pānayiḵə mu‘āḏwōṯ: </p>
 <p>22 wəḡam-’ănî ’akeh ḵapî ’el-kapî wahăniḥōṯî ḥămāṯî ’ănî yəhwâ dibarətî: f</p>
 <p>23 wayəhî ḏəḇar-yəhwâ ’ēlay lē’mōr: </p>
 <p>24 wə’atâ ḇen-’āḏām śîm-ləḵā| šənayim dərāḵîm lāḇwō’ ḥereḇ meleḵə-bāḇel mē’ereṣ ’eḥāḏ yēṣə’û šənêhem wəyāḏ bārē’ bərō’š dereḵə-‘îr bārē’: </p>
 <p>25 dereḵə tāśîm lāḇwō’ ḥereḇ ’ēṯ rabaṯ bənê-‘ammwōn wə’eṯ-yəhûḏâ ḇîrûšālaim bəṣûrâ: </p>
 <p>26 kî-‘āmaḏ meleḵə-bāḇel ’el-’ēm hadereḵə bərō’š šənê hadərāḵîm liqəsām-qāsem qiləqal b<sup>a</sup>ḥiṣṣîm šā’al batərāfîm rā’â bakāḇēḏ: </p>
 <p>27 bîmînwō hāyâ| haqqesem yərûšālaim lāśûm kārîm lifətōḥa peh bəreṣ<sup>a</sup>ḥ ləhārîm qwōl biṯərû‘â lāśûm kārîm ‘al-šə‘ārîm lišəpōḵə sōləlâ liḇənwōṯ dāyēq: </p>
 <p>28 wəhāyâ lâem <font color="brown">kiqəswōm-</font> <font color="blue">kiqəsām-</font> šāwə’ bə‘ênêhem šəḇu‘ê šəḇu‘wōṯ lâem wəhû’-mazəkîr ‘āwōn ləhitāfēś: f</p>
 <p>29 lāḵēn kōh-’āmar ’ăḏōnāy yəhwih y<sup>a</sup>‘an hazəkarəḵem ‘ăwōnəḵem bəhigālwōṯ pišə‘êḵem ləhērā’wōṯ ḥaṭṭō’wṯêḵem bəḵōl ‘ălîlwōṯêḵem y<sup>a</sup>‘an hizzāḵerəḵem bakaf titāfēśû: f</p>
 <p>30 wə’atâ ḥālāl rāšā‘ nəśî’ yiśərā’ēl ’ăšer-bā’ ywōmwō bə‘ēṯ ‘ăwōn qēṣ: s</p>
 <p>31 kōh ’āmar ’ăḏōnāy yəhwih hāsîr hammiṣənefeṯ wəhārîm hā‘ăṭārâ zō’ṯ lō’-zō’ṯ haššāfālâ haḡəbēha<font color="red"><sup>1</sup></font> wəhagāḇōha<font color="red"><sup>1</sup></font> hašəpîl: </p>
 <p>32 ‘aûâ ‘aûâ ‘aûâ ’ăśîmennâ gam-zō’ṯ lō’ hāyâ ‘aḏ-bō’ ’ăšer-lwō hammišəpāṭ ûnəṯatîw: f</p>
 <p>33 wə’atâ ḇen-’āḏām hinnāḇē’ wə’āmarətā kōh ’āmar ’ăḏōnāy yəhwōih ’el-bənê ‘ammwōn wə’el-ḥerəpāṯām wə’āmarətā ḥereḇ ḥereḇ pəṯûḥâ ləṭeḇ<sup>a</sup>ḥ mərûṭâ ləhāḵîl ləm<sup>a</sup>‘an bārāq: </p>
 <p>34 b<sup>a</sup>ḥăzwōṯ lāḵə šāwə’ biqəsām-lāḵə kāzāḇ lāṯēṯ ’wōṯāḵə ’el-ṣaûə’rê ḥaləlê rəšā‘îm ’ăšer-bā’ ywōmām bə‘ēṯ ‘ăwōn qēṣ: </p>
 <p>35 hāšaḇ ’el-t<sup>a</sup>‘ərāh biməqwōm ’ăšer-niḇərē’ṯ bə’ereṣ məḵurwōṯayiḵə ’ešəpōṭ ’ōṯāḵə: </p>
 <p>36 wəšāfaḵətî ‘ālayiḵə z<sup>a</sup>‘əmî bə’ēš ‘eḇərāṯî ’āfîḥa ‘ālāyiḵə ûnəṯatîḵə bəyaḏ ’ănāšîm bō‘ărîm ḥārāšê mašəḥîṯ: </p>
 <p>37 lā’ēš tihəyeh lə’āḵəlâ dāmēḵə yihəyeh bəṯwōḵə hā’āreṣ lō’ ṯizzāḵērî kî ’ănî yəhwâ dibarətî: f</p>
 </td>
 </tr></table>
 <p></p><hr>
 <center>
 <a href="eze022.htm">Next: Ezekiel (Yechezqel) Chapter 22</a></center>
 </body>