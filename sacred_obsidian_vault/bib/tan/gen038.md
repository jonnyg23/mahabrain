<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen038.htm">Polyglot</a> 
 <a href="../kjv/gen038.htm">KJV</a> 
 <a href="../sep/gen038.htm">Sep</a> 
 <a href="../vul/gen038.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen037.htm">Previous</a> 
 <a href="gen039.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 38</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ בָּעֵ֣ת הַהִ֔וא וַיֵּ֥רֶד יְהוּדָ֖ה מֵאֵ֣ת אֶחָ֑יו וַיֵּ֛ט עַד־אִ֥ישׁ עֲדֻלָּמִ֖י וּשְׁמ֥וֹ חִירָֽה׃ </span></p>
 <p align="RIGHT"><span lang="he">‎<a name="002">2</a> ‏וַיַּרְא־שָׁ֧ם יְהוּדָ֛ה בַּת־אִ֥ישׁ כְּנַעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וַתַּ֖הַר וַתֵּ֣לֶד בֵּ֑ן וַיִּקְרָ֥א אֶת־שְׁמ֖וֹ עֵֽר׃ </span></p>
 <p align="RIGHT"><span lang="he">‎<a name="004">4</a> ‏וַתַּ֥הַר ע֖וֹד וַתֵּ֣לֶד בֵּ֑ן וַתִּקְרָ֥א אֶת־שְׁמ֖וֹ אוֹנָֽן׃ </span></p>
 <p align="RIGHT"><span lang="he">‎<a name="005">5</a> ‏וַתֹּ֤סֶף עוֹד֙ וַתֵּ֣לֶד בֵּ֔ן וַתִּקְרָ֥א אֶת־שְׁמ֖וֹ שֵׁלָ֑ה וְהָיָ֥ה בִכְזִ֖יב בְּלִדְתָּ֥הּ אֹתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּקַּ֧ח יְהוּדָ֛ה אִשָּׁ֖ה לְעֵ֣ר בְּכוֹר֑וֹ וּשְׁמָ֖הּ תָּמָֽר׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֗י עֵ֚ר בְּכ֣וֹר יְהוּדָ֔ה רַ֖ע בְּעֵינֵ֣י יְהוָ֑ה וַיְמִתֵ֖הוּ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר יְהוּדָה֙ לְאוֹנָ֔ן בֹּ֛א אֶל־אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֣דַע אוֹנָ֔ן כִּ֛י לֹּ֥א<font color="red"><sup>1</sup></font> ל֖וֹ יִהְיֶ֣ה הַזָּ֑רַע וְהָיָ֞ה אִם־בָּ֨א אֶל־אֵ֤שֶׁת אָחִיו֙ וְשִׁחֵ֣ת אַ֔רְצָה לְבִלְתִּ֥י נְתָן־זֶ֖רַע לְאָחִֽיו׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֛רַע בְּעֵינֵ֥י יְהוָ֖ה אֲשֶׁ֣ר עָשָׂ֑ה וַיָּ֖מֶת גַּם־אֹתֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר יְהוּדָה֩ לְתָמָ֨ר כַּלָּת֜וֹ שְׁבִ֧י אַלְמָנָ֣ה בֵית־אָבִ֗יךְ עַד־יִגְדַּל֙ שֵׁלָ֣ה בְנִ֔י כִּ֣י אָמַ֔ר פֶּן־יָמ֥וּת גַּם־ה֖וּא כְּאֶחָ֑יו וַתֵּ֣לֶךְ תָּמָ֔ר וַתֵּ֖שֶׁב בֵּ֥ית אָבִֽיהָ׃ </span></p>
 <p align="RIGHT"><span lang="he">‎<a name="012">12</a> ‏וַיִּרְבּוּ֙ הַיָּמִ֔ים וַתָּ֖מָת בַּת־שׁ֣וּעַ אֵֽשֶׁת־יְהוּדָ֑ה וַיִּנָּ֣חֶם יְהוּדָ֗ה וַיַּ֜עַל עַל־גֹּֽזֲזֵ֤י צֹאנוֹ֙ ה֗וּא וְחִירָ֛ה רֵעֵ֥הוּ הָעֲדֻלָּמִ֖י תִּמְנָֽתָה׃ </span></p>
 <p align="RIGHT"><span lang="he">‎<a name="013">13</a> ‏וַיֻּגַּ֥ד לְתָמָ֖ר לֵאמֹ֑ר הִנֵּ֥ה חָמִ֛יךְ עֹלֶ֥ה תִמְנָ֖תָה לָגֹ֥ז צֹאנֽוֹ׃ </span></p>
 <p align="RIGHT"><span lang="he">‎<a name="014">14</a> ‏וַתָּסַר֩ בִּגְדֵ֨י אַלְמְנוּתָ֜הּ מֵֽעָלֶ֗יהָ וַתְּכַ֤ס בַּצָּעִיף֙ וַתִּתְעַלָּ֔ף וַתֵּ֙שֶׁב֙ בְּפֶ֣תַח עֵינַ֔יִם אֲשֶׁ֖ר עַל־דֶּ֣רֶךְ תִּמְנָ֑תָה כִּ֤י רָאֲתָה֙ כִּֽי־גָדַ֣ל שֵׁלָ֔ה וְהִ֕וא לֹֽא־נִתְּנָ֥ה ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="015">15</a> ‏וַיִּרְאֶ֣הָ יְהוּדָ֔ה וַֽיַּחְשְׁבֶ֖הָ לְזוֹנָ֑ה כִּ֥י כִסְּתָ֖ה פָּנֶֽיהָ׃ </span></p>
 <p align="RIGHT"><span lang="he">‎<a name="016">16</a> ‏וַיֵּ֨ט אֵלֶ֜יהָ אֶל־הַדֶּ֗רֶךְ וַיֹּ֙אמֶר֙ הָֽבָה־נָּא֙ אָב֣וֹא אֵלַ֔יִךְ כִּ֚י לֹ֣א יָדַ֔ע כִּ֥י כַלָּת֖וֹ הִ֑וא וַתֹּ֙אמֶר֙ מַה־תִּתֶּן־לִּ֔י<font color="red"><sup>1</sup></font> כִּ֥י תָב֖וֹא אֵלָֽי׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֕אמֶר אָנֹכִ֛י אֲשַׁלַּ֥ח גְּדִֽי־עִזִּ֖ים מִן־הַצֹּ֑אן וַתֹּ֕אמֶר אִם־תִּתֵּ֥ן עֵרָב֖וֹן עַ֥ד שָׁלְחֶֽךָ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֗אמֶר מָ֣ה הָֽעֵרָבוֹן֮ אֲשֶׁ֣ר אֶתֶּן־לָּךְ֒ וַתֹּ֗אמֶר חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר בְּיָדֶ֑ךָ וַיִּתֶּן־לָּ֛הּ וַיָּבֹ֥א אֵלֶ֖יהָ וַתַּ֥הַר לֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַתָּ֣קָם וַתֵּ֔לֶךְ וַתָּ֥סַר צְעִיפָ֖הּ מֵעָלֶ֑יהָ וַתִּלְבַּ֖שׁ בִּגְדֵ֥י אַלְמְנוּתָֽהּ׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁלַ֨ח יְהוּדָ֜ה אֶת־גְּדִ֣י הָֽעִזִּ֗ים בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵרָב֖וֹן מִיַּ֣ד הָאִשָּׁ֑ה וְלֹ֖א מְצָאָֽהּ׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁאַ֞ל אֶת־אַנְשֵׁ֤י מְקֹמָהּ֙ לֵאמֹ֔ר אַיֵּ֧ה הַקְּדֵשָׁ֛ה הִ֥וא בָעֵינַ֖יִם עַל־הַדָּ֑רֶךְ וַיֹּ֣אמְר֔וּ לֹא־הָיְתָ֥ה בָזֶ֖ה קְדֵשָֽׁה׃ </span></p>
 <p align="RIGHT"><span lang="he">‎<a name="022">22</a> ‏וַיָּ֙שָׁב֙ אֶל־יְהוּדָ֔ה וַיֹּ֖אמֶר לֹ֣א מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ לֹא־הָיְתָ֥ה בָזֶ֖ה קְדֵשָֽׁה׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֤אמֶר יְהוּדָה֙ תִּֽקַּֽח־לָ֔הּ פֶּ֖ן נִהְיֶ֣ה לָב֑וּז הִנֵּ֤ה שָׁלַ֙חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א מְצָאתָֽהּ׃ </span></p>
 <p align="RIGHT"><span lang="he">‎<a name="024">24</a> ‏וַיְהִ֣י׀ כְּמִשְׁלֹ֣שׁ חֳדָשִׁ֗ים וַיֻּגַּ֨ד לִֽיהוּדָ֤ה לֵֽאמֹר֙ זָֽנְתָה֙ תָּמָ֣ר כַּלָּתֶ֔ךָ וְגַ֛ם הִנֵּ֥ה הָרָ֖ה לִזְנוּנִ֑ים וַיֹּ֣אמֶר יְהוּדָ֔ה הוֹצִיא֖וּהָ וְתִשָּׂרֵֽף׃ </span></p>
 <p align="RIGHT"><span lang="he">‎<a name="025">25</a> ‏הִ֣וא מוּצֵ֗את וְהִ֨יא שָׁלְחָ֤ה אֶל־חָמִ֙יהָ֙ לֵאמֹ֔ר לְאִישׁ֙ אֲשֶׁר־אֵ֣לֶּה לּ֔וֹ אָנֹכִ֖י הָרָ֑ה וַתֹּ֙אמֶר֙ הַכֶּר־נָ֔א לְמִ֞י הַחֹתֶ֧מֶת וְהַפְּתִילִ֛ים וְהַמַּטֶּ֖ה הָאֵֽלֶּה׃ </span></p>
 <p align="RIGHT"><span lang="he">‎<a name="026">26</a> ‏וַיַּכֵּ֣ר יְהוּדָ֗ה וַיֹּ֙אמֶר֙ צָֽדְקָ֣ה מִמֶּ֔נִּי כִּֽי־עַל־כֵּ֥ן לֹא־נְתַתִּ֖יהָ לְשֵׁלָ֣ה בְנִ֑י וְלֹֽא־יָסַ֥ף ע֖וֹד לְדַעְתָּֽה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="027">27</a> ‏וַיְהִ֖י בְּעֵ֣ת לִדְתָּ֑הּ וְהִנֵּ֥ה תְאוֹמִ֖ים בְּבִטְנָֽהּ׃ </span></p>
 <p align="RIGHT"><span lang="he">‎<a name="028">28</a> ‏וַיְהִ֥י בְלִדְתָּ֖הּ וַיִּתֶּן־יָ֑ד וַתִּקַּ֣ח הַמְיַלֶּ֗דֶת וַתִּקְשֹׁ֨ר עַל־יָד֤וֹ שָׁנִי֙ לֵאמֹ֔ר זֶ֖ה יָצָ֥א רִאשֹׁנָֽה׃ </span></p>
 <p align="RIGHT"><span lang="he">‎<a name="029">29</a> ‏וַיְהִ֣י׀ כְּמֵשִׁ֣יב יָד֗וֹ וְהִנֵּה֙ יָצָ֣א אָחִ֔יו וַתֹּ֕אמֶר מַה־פָּרַ֖צְתָּ עָלֶ֣יךָ פָּ֑רֶץ וַיִּקְרָ֥א שְׁמ֖וֹ פָּֽרֶץ׃ </span></p>
 <p align="RIGHT"><span lang="he">‎<a name="030">30</a> ‏וְאַחַר֙ יָצָ֣א אָחִ֔יו אֲשֶׁ֥ר עַל־יָד֖וֹ הַשָּׁנִ֑י וַיִּקְרָ֥א שְׁמ֖וֹ זָֽרַח׃ ס</span></p>
 </td>
 <td width="50%">
 <p>1 wayəhî bā‘ēṯ hahiw’ wayyēreḏ yəhûḏâ mē’ēṯ ’eḥāyw wayyēṭ ‘aḏ-’îš ‘ăḏullāmî ûšəmwō ḥîrâ: </p>
 <p>2 wayyarə’-šām yəhûḏâ baṯ-’îš kən<sup>a</sup>‘ănî ûšəmwō šû‘a wayyiqqāḥehā wayyāḇō’ ’ēleyhā: </p>
 <p>3 watahar watēleḏ bēn wayyiqərā’ ’eṯ-šəmwō ‘ēr: </p>
 <p>4 watahar ‘wōḏ watēleḏ bēn watiqərā’ ’eṯ-šəmwō ’wōnān: </p>
 <p>5 watōsef ‘wōḏ watēleḏ bēn watiqərā’ ’eṯ-šəmwō šēlâ wəhāyâ ḇiḵəzîḇ bəliḏətāh ’ōṯwō: </p>
 <p>6 wayyiqq<sup>a</sup>ḥ yəhûḏâ ’iššâ lə‘ēr bəḵwōrwō ûšəmāh tāmār: </p>
 <p>7 wayəhî ‘ēr bəḵwōr yəhûḏâ r<sup>a</sup>‘ bə‘ênê yəhwâ wayəmiṯēhû yəhwâ: </p>
 <p>8 wayyō’mer yəhûḏâ lə’wōnān bō’ ’el-’ēšeṯ ’āḥîḵā wəyabēm ’ōṯāh wəhāqēm zer<sup>a</sup>‘ lə’āḥîḵā: </p>
 <p>9 wayyēḏ<sup>a</sup>‘ ’wōnān kî llō’<font color="red"><sup>1</sup></font> lwō yihəyeh hazzār<sup>a</sup>‘ wəhāyâ ’im-bā’ ’el-’ēšeṯ ’āḥîw wəšiḥēṯ ’arəṣâ ləḇilətî nəṯān-zer<sup>a</sup>‘ lə’āḥîw: </p>
 <p>10 wayyēr<sup>a</sup>‘ bə‘ênê yəhwâ ’ăšer ‘āśâ wayyāmeṯ gam-’ōṯwō: </p>
 <p>11 wayyō’mer yəhûḏâ ləṯāmār kallāṯwō šəḇî ’aləmānâ ḇêṯ-’āḇîḵə ‘aḏ-yiḡədal šēlâ ḇənî kî ’āmar pen-yāmûṯ gam-hû’ kə’eḥāyw watēleḵə tāmār watēšeḇ bêṯ ’āḇîhā: </p>
 <p>12 wayyirəbû hayyāmîm watāmāṯ baṯ-šû‘a ’ēšeṯ-yəhûḏâ wayyinnāḥem yəhûḏâ wayy<sup>a</sup>‘al ‘al-gōzăzê ṣō’nwō hû’ wəḥîrâ rē‘ēhû hā‘ăḏullāmî timənāṯâ: </p>
 <p>13 wayyugaḏ ləṯāmār lē’mōr hinnēh ḥāmîḵə ‘ōleh ṯimənāṯâ lāḡōz ṣō’nwō: </p>
 <p>14 watāsar biḡəḏê ’aləmənûṯāh mē‘āleyhā watəḵas baṣṣā‘îf watiṯə‘allāf watēšeḇ bəfeṯ<sup>a</sup>ḥ ‘ênayim ’ăšer ‘al-dereḵə timənāṯâ kî rā’ăṯâ kî-ḡāḏal šēlâ wəhiw’ lō’-nitənâ lwō lə’iššâ: </p>
 <p>15 wayyirə’ehā yəhûḏâ wayy<sup>a</sup>ḥəšəḇehā ləzwōnâ kî ḵissəṯâ pāneyhā: </p>
 <p>16 wayyēṭ ’ēleyhā ’el-hadereḵə wayyō’mer hāḇâ-nnā’ ’āḇwō’ ’ēlayiḵə kî lō’ yāḏ<sup>a</sup>‘ kî ḵallāṯwō hiw’ watō’mer mah-titen-llî<font color="red"><sup>1</sup></font> kî ṯāḇwō’ ’ēlāy: </p>
 <p>17 wayyō’mer ’ānōḵî ’ăšall<sup>a</sup>ḥ gəḏî-‘izzîm min-haṣṣō’n watō’mer ’im-titēn ‘ērāḇwōn ‘aḏ šāləḥeḵā: </p>
 <p>18 wayyō’mer mâ hā‘ērāḇwōn ’ăšer ’eten-llāḵə watō’mer ḥōṯāməḵā ûfəṯîleḵā ûmaṭṭəḵā ’ăšer bəyāḏeḵā wayyiten-llāh wayyāḇō’ ’ēleyhā watahar lwō: </p>
 <p>19 watāqām watēleḵə watāsar ṣə‘îfāh mē‘āleyhā watiləbaš biḡəḏê ’aləmənûṯāh: </p>
 <p>20 wayyišəl<sup>a</sup>ḥ yəhûḏâ ’eṯ-gəḏî hā‘izzîm bəyaḏ rē‘ēhû hā‘ăḏullāmî lāq<sup>a</sup>ḥaṯ hā‘ērāḇwōn mîyaḏ hā’iššâ wəlō’ məṣā’āh: </p>
 <p>21 wayyišə’al ’eṯ-’anəšê məqōmāh lē’mōr ’ayyēh haqqəḏēšâ hiw’ ḇā‘ênayim ‘al-hadāreḵə wayyō’mərû lō’-hāyəṯâ ḇāzeh qəḏēšâ: </p>
 <p>22 wayyāšāḇ ’el-yəhûḏâ wayyō’mer lō’ məṣā’ṯîhā wəḡam ’anəšê hammāqwōm ’āmərû lō’-hāyəṯâ ḇāzeh qəḏēšâ: </p>
 <p>23 wayyō’mer yəhûḏâ tiqq<sup>a</sup>ḥ-lāh pen nihəyeh lāḇûz hinnēh šāl<sup>a</sup>ḥətî hagəḏî hazzeh wə’atâ lō’ məṣā’ṯāh: </p>
 <p>24 wayəhî| kəmišəlōš ḥŏḏāšîm wayyugaḏ lîhûḏâ lē’mōr zānəṯâ tāmār kallāṯeḵā wəḡam hinnēh hārâ lizənûnîm wayyō’mer yəhûḏâ hwōṣî’ûhā wəṯiśśārēf: </p>
 <p>25 hiw’ mûṣē’ṯ wəhî’ šāləḥâ ’el-ḥāmîhā lē’mōr lə’îš ’ăšer-’ēlleh llwō ’ānōḵî hārâ watō’mer haker-nā’ ləmî h<sup>a</sup>ḥōṯemeṯ wəhapəṯîlîm wəhammaṭṭeh hā’ēlleh: </p>
 <p>26 wayyakēr yəhûḏâ wayyō’mer ṣāḏəqâ mimmennî kî-‘al-kēn lō’-nəṯatîhā ləšēlâ ḇənî wəlō’-yāsaf ‘wōḏ ləḏ<sup>a</sup>‘ətâ:<font color="red"><sup>1</sup></font> </p>
 <p>27 wayəhî bə‘ēṯ liḏətāh wəhinnēh ṯə’wōmîm bəḇiṭənāh: </p>
 <p>28 wayəhî ḇəliḏətāh wayyiten-yāḏ watiqq<sup>a</sup>ḥ haməyalleḏeṯ watiqəšōr ‘al-yāḏwō šānî lē’mōr zeh yāṣā’ ri’šōnâ: </p>
 <p>29 wayəhî| kəmēšîḇ yāḏwō wəhinnēh yāṣā’ ’āḥîw watō’mer mah-pāraṣətā ‘āleyḵā pāreṣ wayyiqərā’ šəmwō pāreṣ: </p>
 <p>30 wə’<sup>a</sup>ḥar yāṣā’ ’āḥîw ’ăšer ‘al-yāḏwō haššānî wayyiqərā’ šəmwō zār<sup>a</sup>ḥ: s</p>
 </td>
 </tr></table>
 <p></p><hr>
 <center>
 <a href="gen039.htm">Next: Genesis (Bereshit) Chapter 39</a></center>
 </body>