<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job029.htm">Polyglot</a> 
 <a href="../kjv/job029.htm">KJV</a> 
 <a href="../sep/job029.htm">Sep</a> 
 <a href="../vul/job029.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job028.htm">Previous</a> 
 <a href="job030.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏מִֽי־יִתְּנֵ֥נִי כְיַרְחֵי־קֶ֑דֶם כִּ֝ימֵ֗י אֱל֣וֹהַּ יִשְׁמְרֵֽנִי׃ </span></p>
 <p align="RIGHT"><span lang="he">‎<a name="003">3</a> ‏בְּהִלּ֣וֹ נֵ֭רוֹ עֲלֵ֣י רֹאשִׁ֑י לְ֝אוֹרוֹ אֵ֣לֶךְ חֹֽשֶׁךְ׃ </span></p>
 <p align="RIGHT"><span lang="he">‎<a name="004">4</a> ‏כַּאֲשֶׁ֣ר הָ֭יִיתִי בִּימֵ֣י חָרְפִּ֑י בְּס֥וֹד אֱ֝ל֗וֹהַּ עֲלֵ֣י אָהֳלִֽי׃ </span></p>
 <p align="RIGHT"><span lang="he">‎<a name="005">5</a> ‏בְּע֣וֹד שַׁ֭דַּי עִמָּדִ֑י סְבִ֖יבוֹתַ֣י נְעָרָֽי׃ </span></p>
 <p align="RIGHT"><span lang="he">‎<a name="006">6</a> ‏בִּרְחֹ֣ץ הֲלִיכַ֣י בְּחֵמָ֑ה וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃ </span></p>
 <p align="RIGHT"><span lang="he">‎<a name="007">7</a> ‏בְּצֵ֣אתִי שַׁ֣עַר עֲלֵי־קָ֑רֶת בָּ֝רְח֗וֹב אָכִ֥ין מוֹשָׁבִֽי׃ </span></p>
 <p align="RIGHT"><span lang="he">‎<a name="008">8</a> ‏רָא֣וּנִי נְעָרִ֣ים וְנֶחְבָּ֑אוּ וִֽ֝ישִׁישִׁים קָ֣מוּ עָמָֽדוּ׃ </span></p>
 <p align="RIGHT"><span lang="he">‎<a name="009">9</a> ‏שָׂ֭רִים עָצְר֣וּ בְמִלִּ֑ים וְ֝כַ֗ף יָשִׂ֥ימוּ לְפִיהֶֽם׃ </span></p>
 <p align="RIGHT"><span lang="he">‎<a name="010">10</a> ‏קוֹל־נְגִידִ֥ים נֶחְבָּ֑אוּ וּ֝לְשׁוֹנָ֗ם לְחִכָּ֥ם דָּבֵֽקָה׃ </span></p>
 <p align="RIGHT"><span lang="he">‎<a name="011">11</a> ‏כִּ֤י אֹ֣זֶן שָׁ֭מְעָה וַֽתְּאַשְּׁרֵ֑נִי וְעַ֥יִן רָ֝אֲתָ֗ה וַתְּעִידֵֽנִי׃ </span></p>
 <p align="RIGHT"><span lang="he">‎<a name="012">12</a> ‏כִּֽי־אֲ֭מַלֵּט עָנִ֣י מְשַׁוֵּ֑עַ וְ֝יָת֗וֹם וְֽלֹא־עֹזֵ֥ר לֽוֹ׃ </span></p>
 <p align="RIGHT"><span lang="he">‎<a name="013">13</a> ‏בִּרְכַּ֣ת אֹ֭בֵד עָלַ֣י תָּבֹ֑א וְלֵ֖ב אַלְמָנָ֣ה אַרְנִֽן׃ </span></p>
 <p align="RIGHT"><span lang="he">‎<a name="014">14</a> ‏צֶ֣דֶק לָ֭בַשְׁתִּי וַיִּלְבָּשֵׁ֑נִי כִּמְעִ֥יל<font color="red"><sup>3</sup></font> וְ֝צָנִ֗יף מִשְׁפָּטִֽי׃ </span></p>
 <p align="RIGHT"><span lang="he">‎<a name="015">15</a> ‏עֵינַ֣יִם הָ֭יִיתִי לַֽעִוֵּ֑ר וְרַגְלַ֖יִם לַפִּסֵּ֣חַ אָֽנִי׃ </span></p>
 <p align="RIGHT"><span lang="he">‎<a name="016">16</a> ‏אָ֣ב אָ֭נֹכִֽי לָֽאֶבְיוֹנִ֑ים וְרִ֖ב לֹא־יָדַ֣עְתִּי אֶחְקְרֵֽהוּ׃ </span></p>
 <p align="RIGHT"><span lang="he">‎<a name="017">17</a> ‏וָֽ֭אֲשַׁבְּרָה מְתַלְּע֣וֹת עַוָּ֑ל וּ֝מִשִּׁנָּ֗יו אַשְׁלִ֥יךְ טָֽרֶף׃ </span></p>
 <p align="RIGHT"><span lang="he">‎<a name="018">18</a> ‏וָ֭אֹמַר עִם־קִנִּ֣י אֶגְוָ֑ע וְ֝כַח֗וֹל אַרְבֶּ֥ה יָמִֽים׃ </span></p>
 <p align="RIGHT"><span lang="he">‎<a name="019">19</a> ‏שָׁרְשִׁ֣י פָת֣וּחַ אֱלֵי־מָ֑יִם וְ֝טַ֗ל יָלִ֥ין בִּקְצִירִֽי׃ </span></p>
 <p align="RIGHT"><span lang="he">‎<a name="020">20</a> ‏כְּ֭בוֹדִי חָדָ֣שׁ עִמָּדִ֑י וְ֝קַשְׁתִּ֗י בְּיָדִ֥י תַחֲלִֽיף׃ </span></p>
 <p align="RIGHT"><span lang="he">‎<a name="021">21</a> ‏לִֽי־שָׁמְע֥וּ וְיִחֵ֑לּוּ וְ֝יִדְּמ֗וּ לְמ֣וֹ עֲצָתִֽי׃ </span></p>
 <p align="RIGHT"><span lang="he">‎<a name="022">22</a> ‏אַחֲרֵ֣י דְ֭בָרִי לֹ֣א יִשְׁנ֑וּ וְ֝עָלֵ֗ימוֹ תִּטֹּ֥ף מִלָּתִֽי׃ </span></p>
 <p align="RIGHT"><span lang="he">‎<a name="023">23</a> ‏וְיִֽחֲל֣וּ כַמָּטָ֣ר לִ֑י וּ֝פִיהֶ֗ם פָּעֲר֥וּ לְמַלְקֽוֹשׁ׃ </span></p>
 <p align="RIGHT"><span lang="he">‎<a name="024">24</a> ‏אֶשְׂחַ֣ק אֲ֭לֵהֶם לֹ֣א יַאֲמִ֑ינוּ וְא֥וֹר פָּ֝נַ֗י לֹ֣א יַפִּילֽוּן׃ </span></p>
 <p align="RIGHT"><span lang="he">‎<a name="025">25</a> ‏אֶֽבֲחַ֣ר דַּרְכָּם֮ וְאֵשֵׁ֪ב רֹ֥אשׁ וְ֭אֶשְׁכּוֹן כְּמֶ֣לֶךְ בַּגְּד֑וּד כַּאֲשֶׁ֖ר אֲבֵלִ֣ים יְנַחֵֽם׃ </span></p>
 </td>
 <td width="50%">
 <p>1 wayyōsef ’îywōḇ śə’ēṯ məšālwō wayyō’mar: </p>
 <p>2 mî-yitənēnî ḵəyarəḥê-qeḏem kîmê ’ĕlwōhha yišəmərēnî: </p>
 <p>3 bəhillwō nērwō ‘ălê rō’šî lə’wōrwō ’ēleḵə ḥōšeḵə: </p>
 <p>4 ka’ăšer hāyîṯî bîmê ḥārəpî bəswōḏ ’ĕlwōhha ‘ălê ’âŏlî: </p>
 <p>5 bə‘wōḏ šaday ‘immāḏî səḇîḇwōṯay nə‘ārāy: </p>
 <p>6 birəḥōṣ hălîḵay bəḥēmâ wəṣûr yāṣûq ‘immāḏî paləḡê-šāmen: </p>
 <p>7 bəṣē’ṯî š<sup>a</sup>‘ar ‘ălê-qāreṯ bārəḥwōḇ ’āḵîn mwōšāḇî: </p>
 <p>8 rā’ûnî nə‘ārîm wəneḥəbā’û wîšîšîm qāmû ‘āmāḏû: </p>
 <p>9 śārîm ‘āṣərû ḇəmillîm wəḵaf yāśîmû ləfîhem: </p>
 <p>10 qwōl-nəḡîḏîm neḥəbā’û ûləšwōnām ləḥikām dāḇēqâ: </p>
 <p>11 kî ’ōzen šāmə‘â watə’aššərēnî wə‘ayin rā’ăṯâ watə‘îḏēnî: </p>
 <p>12 kî-’ămallēṭ ‘ānî məšaûē‘a wəyāṯwōm wəlō’-‘ōzēr lwō: </p>
 <p>13 birəkaṯ ’ōḇēḏ ‘ālay tāḇō’ wəlēḇ ’aləmānâ ’arənin: </p>
 <p>14 ṣeḏeq lāḇašətî wayyiləbāšēnî kimə‘îl<font color="red"><sup>3</sup></font> wəṣānîf mišəpāṭî: </p>
 <p>15 ‘ênayim hāyîṯî l<sup>a</sup>‘iûēr wəraḡəlayim lapissēḥa ’ānî: </p>
 <p>16 ’āḇ ’ānōḵî lā’eḇəywōnîm wəriḇ lō’-yāḏ<sup>a</sup>‘ətî ’eḥəqərēhû: </p>
 <p>17 wā’ăšabərâ məṯallə‘wōṯ ‘aûāl ûmiššinnāyw ’ašəlîḵə ṭāref: </p>
 <p>18 wā’ōmar ‘im-qinnî ’eḡəwā‘ wəḵ<sup>a</sup>ḥwōl ’arəbeh yāmîm: </p>
 <p>19 šārəšî fāṯûḥa ’ĕlê-māyim wəṭal yālîn biqəṣîrî: </p>
 <p>20 kəḇwōḏî ḥāḏāš ‘immāḏî wəqašətî bəyāḏî ṯ<sup>a</sup>ḥălîf: </p>
 <p>21 lî-šāmə‘û wəyiḥēllû wəyidəmû ləmwō ‘ăṣāṯî: </p>
 <p>22 ’<sup>a</sup>ḥărê ḏəḇārî lō’ yišənû wə‘ālêmwō tiṭṭōf millāṯî: </p>
 <p>23 wəyiḥălû ḵammāṭār lî ûfîhem pā‘ărû ləmaləqwōš: </p>
 <p>24 ’eśəḥaq ’ălēhem lō’ ya’ămînû wə’wōr pānay lō’ yapîlûn: </p>
 <p>25 ’eḇăḥar darəkām wə’ēšēḇ rō’š wə’ešəkwōn kəmeleḵə bagəḏûḏ ka’ăšer ’ăḇēlîm yən<sup>a</sup>ḥēm: </p>
 </td>
 </tr></table>
 <p></p><hr>
 <center>
 <a href="job030.htm">Next: Job (Iyov) Chapter 30</a></center>
 </body>