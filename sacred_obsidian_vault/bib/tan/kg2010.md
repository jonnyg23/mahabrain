<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2010.htm">Polyglot</a> 
 <a href="../kjv/kg2010.htm">KJV</a> 
 <a href="../sep/kg2010.htm">Sep</a> 
 <a href="../vul/kg2010.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2009.htm">Previous</a> 
 <a href="kg2011.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּלְאַחְאָ֛ב שִׁבְעִ֥ים בָּנִ֖ים בְּשֹׁמְר֑וֹן וַיִּכְתֹּב֩ יֵה֨וּא סְפָרִ֜ים וַיִּשְׁלַ֣ח שֹׁמְר֗וֹן אֶל־שָׂרֵ֤י יִזְרְעֶאל֙ הַזְּקֵנִ֔ים וְאֶל־הָאֹמְנִ֥ים אַחְאָ֖ב לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְעַתָּ֗ה כְּבֹ֨א<font color="red"><sup>3</sup></font> הַסֵּ֤פֶר הַזֶּה֙ אֲלֵיכֶ֔ם וְאִתְּכֶ֖ם בְּנֵ֣י אֲדֹנֵיכֶ֑ם וְאִתְּכֶם֙ הָרֶ֣כֶב וְהַסּוּסִ֔ים וְעִ֥יר מִבְצָ֖ר וְהַנָּֽשֶׁק׃ </span></p>
 <p align="RIGHT"><span lang="he">‎<a name="003">3</a> ‏וּרְאִיתֶ֞ם הַטּ֤וֹב וְהַיָּשָׁר֙ מִבְּנֵ֣י אֲדֹנֵיכֶ֔ם וְשַׂמְתֶּ֖ם עַל־כִּסֵּ֣א אָבִ֑יו וְהִֽלָּחֲמ֖וּ עַל־בֵּ֥ית אֲדֹנֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏וַיִּֽרְאוּ֙ מְאֹ֣ד מְאֹ֔ד וַיֹּ֣אמְר֔וּ הִנֵּה֙ שְׁנֵ֣י הַמְּלָכִ֔ים לֹ֥א עָמְד֖וּ לְפָנָ֑יו וְאֵ֖יךְ נַעֲמֹ֥ד אֲנָֽחְנוּ׃ </span></p>
 <p align="RIGHT"><span lang="he">‎<a name="005">5</a> ‏וַיִּשְׁלַ֣ח אֲשֶׁר־עַל־הַבַּ֣יִת וַאֲשֶׁ֪ר עַל־הָעִ֟יר וְהַזְּקֵנִים֩ וְהָאֹמְנִ֨ים אֶל־יֵה֤וּא׀ לֵאמֹר֙ עֲבָדֶ֣יךָ אֲנַ֔חְנוּ וְכֹ֛ל אֲשֶׁר־תֹּאמַ֥ר אֵלֵ֖ינוּ נַעֲשֶׂ֑ה לֹֽא־נַמְלִ֣יךְ אִ֔ישׁ הַטּ֥וֹב בְּעֵינֶ֖יךָ עֲשֵֽׂה׃ </span></p>
 <p align="RIGHT"><span lang="he">‎<a name="006">6</a> ‏וַיִּכְתֹּ֣ב אֲלֵיהֶם֩ סֵ֨פֶר׀ שֵׁנִ֜ית לֵאמֹ֗ר אִם־לִ֨י אַתֶּ֜ם וּלְקֹלִ֣י׀ אַתֶּ֣ם שֹׁמְעִ֗ים קְחוּ֙ אֶת־רָאשֵׁי֙ אַנְשֵׁ֣י בְנֵֽי־אֲדֹנֵיכֶ֔ם וּבֹ֧אוּ אֵלַ֛י כָּעֵ֥ת מָחָ֖ר יִזְרְעֶ֑אלָה וּבְנֵ֤י הַמֶּ֙לֶךְ֙ שִׁבְעִ֣ים אִ֔ישׁ אֶת־גְּדֹלֵ֥י הָעִ֖יר מְגַדְּלִ֥ים אוֹתָֽם׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֗י כְּבֹ֤א הַסֵּ֙פֶר֙ אֲלֵיהֶ֔ם וַיִּקְחוּ֙ אֶת־בְּנֵ֣י הַמֶּ֔לֶךְ וַֽיִּשְׁחֲט֖וּ שִׁבְעִ֣ים אִ֑ישׁ וַיָּשִׂ֤ימוּ אֶת־רָֽאשֵׁיהֶם֙ בַּדּוּדִ֔ים וַיִּשְׁלְח֥וּ אֵלָ֖יו יִזְרְעֶֽאלָה׃ </span></p>
 <p align="RIGHT"><span lang="he">‎<a name="008">8</a> ‏וַיָּבֹ֤א הַמַּלְאָךְ֙ וַיַּגֶּד־ל֣וֹ לֵאמֹ֔ר הֵבִ֖יאוּ רָאשֵׁ֣י בְנֵֽי־הַמֶּ֑לֶךְ וַיֹּ֗אמֶר שִׂ֣ימוּ אֹתָ֞ם שְׁנֵ֧י צִבֻּרִ֛ים פֶּ֥תַח הַשַּׁ֖עַר עַד־הַבֹּֽקֶר׃ </span></p>
 <p align="RIGHT"><span lang="he">‎<a name="009">9</a> ‏וַיְהִ֤י בַבֹּ֙קֶר֙ וַיֵּצֵ֣א וַֽיַּעֲמֹ֔ד וַיֹּ֙אמֶר֙ אֶל־כָּל־הָעָ֔ם צַדִּקִ֖ים אַתֶּ֑ם הִנֵּ֨ה אֲנִ֜י קָשַׁ֤רְתִּי עַל־אֲדֹנִי֙ וָאֶהְרְגֵ֔הוּ וּמִ֥י הִכָּ֖ה אֶת־כָּל־אֵֽלֶּה׃ </span></p>
 <p align="RIGHT"><span lang="he">‎<a name="010">10</a> ‏דְּע֣וּ אֵפ֗וֹא כִּי֩ לֹ֨א יִפֹּ֜ל מִדְּבַ֤ר יְהוָה֙ אַ֔רְצָה אֲשֶׁר־דִּבֶּ֥ר יְהוָ֖ה עַל־בֵּ֣ית אַחְאָ֑ב וַיהוָ֣ה עָשָׂ֔ה אֵ֚ת אֲשֶׁ֣ר דִּבֶּ֔ר בְּיַ֖ד עַבְדּ֥וֹ אֵלִיָּֽהוּ׃ </span></p>
 <p align="RIGHT"><span lang="he">‎<a name="011">11</a> ‏וַיַּ֣ךְ יֵה֗וּא אֵ֣ת כָּל־הַנִּשְׁאָרִ֤ים לְבֵית־אַחְאָב֙ בְּיִזְרְעֶ֔אל וְכָל־גְּדֹלָ֖יו וּמְיֻדָּעָ֣יו וְכֹהֲנָ֑יו עַד־בִּלְתִּ֥י הִשְׁאִֽיר־ל֖וֹ שָׂרִֽיד׃ </span></p>
 <p align="RIGHT"><span lang="he">‎<a name="012">12</a> ‏וַיָּ֙קָם֙ וַיָּבֹ֔א וַיֵּ֖לֶךְ שֹׁמְר֑וֹן ה֛וּא בֵּֽית־עֵ֥קֶד הָרֹעִ֖ים בַּדָּֽרֶךְ׃ </span></p>
 <p align="RIGHT"><span lang="he">‎<a name="013">13</a> ‏וְיֵה֗וּא מָצָא֙ אֶת־אֲחֵי֙ אֲחַזְיָ֣הוּ מֶֽלֶךְ־יְהוּדָ֔ה וַיֹּ֖אמֶר מִ֣י אַתֶּ֑ם וַיֹּאמְר֗וּ אֲחֵ֤י אֲחַזְיָ֙הוּ֙ אֲנַ֔חְנוּ וַנֵּ֛רֶד לִשְׁל֥וֹם בְּנֵֽי־הַמֶּ֖לֶךְ וּבְנֵ֥י הַגְּבִירָֽה׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֙אמֶר֙ תִּפְשׂ֣וּם חַיִּ֔ים וַֽיִּתְפְּשׂ֖וּם חַיִּ֑ים וַֽיִּשְׁחָט֞וּם אֶל־בּ֣וֹר בֵּֽית־עֵ֗קֶד אַרְבָּעִ֤ים וּשְׁנַ֙יִם֙ אִ֔ישׁ וְלֹֽא־הִשְׁאִ֥יר אִ֖ישׁ מֵהֶֽם׃ ס</span></p>
 <p align="RIGHT"><span lang="he">‎<a name="015">15</a> ‏וַיֵּ֣לֶךְ מִשָּׁ֡ם וַיִּמְצָ֣א אֶת־יְהוֹנָדָב֩ בֶּן־רֵכָ֨ב לִקְרָאת֜וֹ וַֽיְבָרְכֵ֗הוּ וַיֹּ֨אמֶר אֵלָ֜יו הֲיֵ֧שׁ אֶת־לְבָבְךָ֣ יָשָׁ֗ר כַּאֲשֶׁ֤ר לְבָבִי֙ עִם־לְבָבֶ֔ךָ וַיֹּ֨אמֶר יְהוֹנָדָ֥ב יֵ֛שׁ וָיֵ֖שׁ תְּנָ֣ה אֶת־יָדֶ֑ךָ וַיִּתֵּ֣ן יָד֔וֹ וַיַּעֲלֵ֥הוּ אֵלָ֖יו אֶל־הַמֶּרְכָּבָֽה׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֙אמֶר֙ לְכָ֣ה אִתִּ֔י וּרְאֵ֖ה בְּקִנְאָתִ֣י לַיהוָ֑ה וַיַּרְכִּ֥בוּ אֹת֖וֹ בְּרִכְבּֽוֹ׃ </span></p>
 <p align="RIGHT"><span lang="he">‎<a name="017">17</a> ‏וַיָּבֹא֙ שֹֽׁמְר֔וֹן וַ֠יַּךְ אֶת־כָּל־הַנִּשְׁאָרִ֧ים לְאַחְאָ֛ב בְּשֹׁמְר֖וֹן עַד־הִשְׁמִיד֑וֹ כִּדְבַ֣ר יְהוָ֔ה אֲשֶׁ֥ר דִּבֶּ֖ר אֶל־אֵלִיָּֽהוּ׃ פ</span></p>
 <p align="RIGHT"><span lang="he">‎<a name="018">18</a> ‏וַיִּקְבֹּ֤ץ יֵהוּא֙ אֶת־כָּל־הָעָ֔ם וַיֹּ֣אמֶר אֲלֵהֶ֔ם אַחְאָ֕ב עָבַ֥ד אֶת־הַבַּ֖עַל מְעָ֑ט יֵה֖וּא יַעַבְדֶ֥נּוּ הַרְבֵּֽה׃ </span></p>
 <p align="RIGHT"><span lang="he">‎<a name="019">19</a> ‏וְעַתָּ֣ה כָל־נְבִיאֵ֣י הַבַּ֡עַל כָּל־עֹבְדָ֣יו וְכָל־כֹּהֲנָיו֩ קִרְא֨וּ אֵלַ֜י אִ֣ישׁ אַל־יִפָּקֵ֗ד כִּי֩ זֶ֨בַח גָּד֥וֹל לִי֙ לַבַּ֔עַל כֹּ֥ל אֲשֶׁר־יִפָּקֵ֖ד לֹ֣א יִֽחְיֶ֑ה וְיֵהוּא֙ עָשָׂ֣ה בְעָקְבָּ֔ה לְמַ֥עַן הַאֲבִ֖יד אֶת־עֹבְדֵ֥י הַבָּֽעַל׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֣אמֶר יֵה֗וּא קַדְּשׁ֧וּ עֲצָרָ֛ה לַבַּ֖עַל וַיִּקְרָֽאוּ׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁלַ֤ח יֵהוּא֙ בְּכָל־יִשְׂרָאֵ֔ל וַיָּבֹ֙אוּ֙ כָּל־עֹבְדֵ֣י הַבַּ֔עַל וְלֹֽא־נִשְׁאַ֥ר אִ֖ישׁ אֲשֶׁ֣ר לֹֽא־בָ֑א וַיָּבֹ֙אוּ֙ בֵּ֣ית הַבַּ֔עַל וַיִּמָּלֵ֥א בֵית־הַבַּ֖עַל פֶּ֥ה לָפֶֽה׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֗אמֶר לַֽאֲשֶׁר֙ עַל־הַמֶּלְתָּחָ֔ה הוֹצֵ֣א לְב֔וּשׁ לְכֹ֖ל עֹבְדֵ֣י הַבָּ֑עַל וַיֹּצֵ֥א לָהֶ֖ם הַמַּלְבּֽוּשׁ׃ </span></p>
 <p align="RIGHT"><span lang="he">‎<a name="023">23</a> ‏וַיָּבֹ֥א יֵה֛וּא וִיהוֹנָדָ֥ב בֶּן־רֵכָ֖ב בֵּ֣ית הַבָּ֑עַל וַיֹּ֜אמֶר לְעֹבְדֵ֣י הַבַּ֗עַל חַפְּשׂ֤וּ וּרְאוּ֙ פֶּן־יֶשׁ־פֹּ֤ה עִמָּכֶם֙ מֵעַבְדֵ֣י יְהוָ֔ה כִּ֛י אִם־עֹבְדֵ֥י הַבַּ֖עַל לְבַדָּֽם׃ </span></p>
 <p align="RIGHT"><span lang="he">‎<a name="024">24</a> ‏וַיָּבֹ֕אוּ לַעֲשׂ֖וֹת זְבָחִ֣ים וְעֹל֑וֹת וְיֵה֞וּא שָׂם־ל֤וֹ בַחוּץ֙ שְׁמֹנִ֣ים אִ֔ישׁ וַיֹּ֗אמֶר הָאִ֤ישׁ אֲשֶׁר־יִמָּלֵט֙ מִן־הָאֲנָשִׁ֗ים אֲשֶׁ֤ר אֲנִי֙ מֵבִ֣יא עַל־יְדֵיכֶ֔ם נַפְשׁ֖וֹ תַּ֥חַת נַפְשֽׁוֹ׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֞י כְּכַלֹּת֣וֹ׀ לַעֲשׂ֣וֹת הָעֹלָ֗ה וַיֹּ֣אמֶר יֵ֠הוּא לָרָצִ֨ים וְלַשָּׁלִשִׁ֜ים בֹּ֤אוּ הַכּוּם֙ אִ֣ישׁ אַל־יֵצֵ֔א וַיַּכּ֖וּם לְפִי־חָ֑רֶב וַיַּשְׁלִ֗כוּ הָֽרָצִים֙ וְהַשָּׁ֣לִשִׁ֔ים וַיֵּלְכ֖וּ עַד־עִ֥יר בֵּית־הַבָּֽעַל׃ </span></p>
 <p align="RIGHT"><span lang="he">‎<a name="026">26</a> ‏וַיֹּצִ֛אוּ אֶת־מַצְּב֥וֹת בֵּית־הַבַּ֖עַל וַֽיִּשְׂרְפֽוּהָ׃ </span></p>
 <p align="RIGHT"><span lang="he">‎<a name="027">27</a> ‏וַֽיִּתְּצ֔וּ אֵ֖ת מַצְּבַ֣ת הַבָּ֑עַל וַֽיִּתְּצוּ֙ אֶת־בֵּ֣ית הַבַּ֔עַל וַיְשִׂמֻ֥הוּ <font color="brown">למחראות</font> <font color="blue">לְמֽוֹצָא֖וֹת</font> עַד־הַיּֽוֹם׃ </span></p>
 <p align="RIGHT"><span lang="he">‎<a name="028">28</a> ‏וַיַּשְׁמֵ֥ד יֵה֛וּא אֶת־הַבַּ֖עַל מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="029">29</a> ‏רַ֠ק חֲטָאֵ֞י יָרָבְעָ֤ם בֶּן־נְבָט֙ אֲשֶׁ֣ר הֶחֱטִ֣יא אֶת־יִשְׂרָאֵ֔ל לֹֽא־סָ֥ר יֵה֖וּא מֵאַֽחֲרֵיהֶ֑ם עֶגְלֵי֙ הַזָּהָ֔ב אֲשֶׁ֥ר בֵּֽית־אֵ֖ל וַאֲשֶׁ֥ר בְּדָֽן׃ ס</span></p>
 <p align="RIGHT"><span lang="he">‎<a name="030">30</a> ‏וַיֹּ֨אמֶר יְהוָ֜ה אֶל־יֵה֗וּא יַ֤עַן אֲשֶׁר־הֱטִיבֹ֙תָ֙ לַעֲשׂ֤וֹת הַיָּשָׁר֙ בְּעֵינַ֔י כְּכֹל֙ אֲשֶׁ֣ר בִּלְבָבִ֔י עָשִׂ֖יתָ לְבֵ֣ית אַחְאָ֑ב בְּנֵ֣י רְבִעִ֔ים יֵשְׁב֥וּ לְךָ֖ עַל־כִּסֵּ֥א יִשְׂרָאֵֽל׃ </span></p>
 <p align="RIGHT"><span lang="he">‎<a name="031">31</a> ‏וְיֵה֗וּא לֹ֥א שָׁמַ֛ר לָלֶ֛כֶת בְּתֽוֹרַת־יְהוָ֥ה אֱלֹהֵֽי־יִשְׂרָאֵ֖ל בְּכָל־לְבָב֑וֹ לֹ֣א סָ֗ר מֵעַל֙ חַטֹּ֣אות יָֽרָבְעָ֔ם אֲשֶׁ֥ר הֶחֱטִ֖יא אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="032">32</a> ‏בַּיָּמִ֣ים הָהֵ֔ם הֵחֵ֣ל יְהוָ֔ה לְקַצּ֖וֹת בְּיִשְׂרָאֵ֑ל וַיַּכֵּ֥ם חֲזָאֵ֖ל בְּכָל־גְּב֥וּל יִשְׂרָאֵֽל׃ </span></p>
 <p align="RIGHT"><span lang="he">‎<a name="033">33</a> ‏מִן־הַיַּרְדֵּן֙ מִזְרַ֣ח הַשֶּׁ֔מֶשׁ אֵ֚ת כָּל־אֶ֣רֶץ הַגִּלְעָ֔ד הַגָּדִ֥י וְהָרֻאובֵנִ֖י וְהַֽמְנַשִּׁ֑י מֵעֲרֹעֵר֙ אֲשֶׁ֣ר עַל־נַ֣חַל אַרְנֹ֔ן וְהַגִּלְעָ֖ד וְהַבָּשָֽׁן׃ </span></p>
 <p align="RIGHT"><span lang="he">‎<a name="034">34</a> ‏וְיֶ֨תֶר דִּבְרֵ֥י יֵה֛וּא וְכָל־אֲשֶׁ֥ר עָשָׂ֖ה וְכָל־גְּבוּרָת֑וֹ הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="035">35</a> ‏וַיִּשְׁכַּ֤ב יֵהוּא֙ עִם־אֲבֹתָ֔יו וַיִּקְבְּר֥וּ אֹת֖וֹ בְּשֹׁמְר֑וֹן וַיִּמְלֹ֛ךְ יְהוֹאָחָ֥ז בְּנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="036">36</a> ‏וְהַיָּמִ֗ים אֲשֶׁ֨ר מָלַ֤ךְ יֵהוּא֙ עַל־יִשְׂרָאֵ֔ל עֶשְׂרִ֥ים וּשְׁמֹנֶֽה־שָׁנָ֖ה בְּשֹׁמְרֽוֹן׃ פ</span></p>
 </td>
 <td width="50%">
 <p>1 ûlə’<sup>a</sup>ḥə’āḇ šiḇə‘îm bānîm bəšōmərwōn wayyiḵətōḇ yēhû’ səfārîm wayyišəl<sup>a</sup>ḥ šōmərwōn ’el-śārê yizərə‘e’l hazzəqēnîm wə’el-hā’ōmənîm ’<sup>a</sup>ḥə’āḇ lē’mōr: </p>
 <p>2 wə‘atâ kəḇō’<font color="red"><sup>3</sup></font> hassēfer hazzeh ’ălêḵem wə’itəḵem bənê ’ăḏōnêḵem wə’itəḵem hāreḵeḇ wəhassûsîm wə‘îr miḇəṣār wəhannāšeq: </p>
 <p>3 ûrə’îṯem haṭṭwōḇ wəhayyāšār mibənê ’ăḏōnêḵem wəśamətem ‘al-kissē’ ’āḇîw wəhillāḥămû ‘al-bêṯ ’ăḏōnêḵem: </p>
 <p>4 wayyirə’û mə’ōḏ mə’ōḏ wayyō’mərû hinnēh šənê hamməlāḵîm lō’ ‘āməḏû ləfānāyw wə’êḵə n<sup>a</sup>‘ămōḏ ’ănāḥənû: </p>
 <p>5 wayyišəl<sup>a</sup>ḥ ’ăšer-‘al-habayiṯ wa’ăšer ‘al-hā‘îr wəhazzəqēnîm wəhā’ōmənîm ’el-yēhû’| lē’mōr ‘ăḇāḏeyḵā ’ăn<sup>a</sup>ḥənû wəḵōl ’ăšer-tō’mar ’ēlênû n<sup>a</sup>‘ăśeh lō’-naməlîḵə ’îš haṭṭwōḇ bə‘êneyḵā ‘ăśēh: </p>
 <p>6 wayyiḵətōḇ ’ălêhem sēfer| šēnîṯ lē’mōr ’im-lî ’atem ûləqōlî| ’atem šōmə‘îm qəḥû ’eṯ-rā’šê ’anəšê ḇənê-’ăḏōnêḵem ûḇō’û ’ēlay kā‘ēṯ māḥār yizərə‘e’lâ ûḇənê hammeleḵə šiḇə‘îm ’îš ’eṯ-gəḏōlê hā‘îr məḡadəlîm ’wōṯām: </p>
 <p>7 wayəhî kəḇō’ hassēfer ’ălêhem wayyiqəḥû ’eṯ-bənê hammeleḵə wayyišəḥăṭû šiḇə‘îm ’îš wayyāśîmû ’eṯ-rā’šêhem badûḏîm wayyišələḥû ’ēlāyw yizərə‘e’lâ: </p>
 <p>8 wayyāḇō’ hammalə’āḵə wayyageḏ-lwō lē’mōr hēḇî’û rā’šê ḇənê-hammeleḵə wayyō’mer śîmû ’ōṯām šənê ṣiburîm peṯ<sup>a</sup>ḥ hašš<sup>a</sup>‘ar ‘aḏ-habōqer: </p>
 <p>9 wayəhî ḇabōqer wayyēṣē’ wayy<sup>a</sup>‘ămōḏ wayyō’mer ’el-kāl-hā‘ām ṣadiqîm ’atem hinnēh ’ănî qāšarətî ‘al-’ăḏōnî wā’ehərəḡēhû ûmî hikâ ’eṯ-kāl-’ēlleh: </p>
 <p>10 də‘û ’ēfwō’ kî lō’ yipōl midəḇar yəhwâ ’arəṣâ ’ăšer-diber yəhwâ ‘al-bêṯ ’<sup>a</sup>ḥə’āḇ wayhwâ ‘āśâ ’ēṯ ’ăšer diber bəyaḏ ‘aḇədwō ’ēlîyâû: </p>
 <p>11 wayyaḵə yēhû’ ’ēṯ kāl-hannišə’ārîm ləḇêṯ-’<sup>a</sup>ḥə’āḇ bəyizərə‘e’l wəḵāl-gəḏōlāyw ûməyudā‘āyw wəḵōhănāyw ‘aḏ-bilətî hišə’îr-lwō śārîḏ: </p>
 <p>12 wayyāqām wayyāḇō’ wayyēleḵə šōmərwōn hû’ bêṯ-‘ēqeḏ hārō‘îm badāreḵə: </p>
 <p>13 wəyēhû’ māṣā’ ’eṯ-’ăḥê ’ăḥazəyâû meleḵə-yəhûḏâ wayyō’mer mî ’atem wayyō’mərû ’ăḥê ’ăḥazəyâû ’ăn<sup>a</sup>ḥənû wannēreḏ lišəlwōm bənê-hammeleḵə ûḇənê hagəḇîrâ: </p>
 <p>14 wayyō’mer tifəśûm ḥayyîm wayyiṯəpəśûm ḥayyîm wayyišəḥāṭûm ’el-bwōr bêṯ-‘ēqeḏ ’arəbā‘îm ûšənayim ’îš wəlō’-hišə’îr ’îš mēhem: s</p>
 <p>15 wayyēleḵə miššām wayyiməṣā’ ’eṯ-yəhwōnāḏāḇ ben-rēḵāḇ liqərā’ṯwō wayəḇārəḵēhû wayyō’mer ’ēlāyw hăyēš ’eṯ-ləḇāḇəḵā yāšār ka’ăšer ləḇāḇî ‘im-ləḇāḇeḵā wayyō’mer yəhwōnāḏāḇ yēš wāyēš tənâ ’eṯ-yāḏeḵā wayyitēn yāḏwō wayy<sup>a</sup>‘ălēhû ’ēlāyw ’el-hammerəkāḇâ: </p>
 <p>16 wayyō’mer ləḵâ ’itî ûrə’ēh bəqinə’āṯî layhwâ wayyarəkiḇû ’ōṯwō bəriḵəbwō: </p>
 <p>17 wayyāḇō’ šōmərwōn wayyaḵə ’eṯ-kāl-hannišə’ārîm lə’<sup>a</sup>ḥə’āḇ bəšōmərwōn ‘aḏ-hišəmîḏwō kiḏəḇar yəhwâ ’ăšer diber ’el-’ēlîyâû: f</p>
 <p>18 wayyiqəbōṣ yēhû’ ’eṯ-kāl-hā‘ām wayyō’mer ’ălēhem ’<sup>a</sup>ḥə’āḇ ‘āḇaḏ ’eṯ-hab<sup>a</sup>‘al mə‘āṭ yēhû’ y<sup>a</sup>‘aḇəḏennû harəbēh: </p>
 <p>19 wə‘atâ ḵāl-nəḇî’ê hab<sup>a</sup>‘al kāl-‘ōḇəḏāyw wəḵāl-kōhănāyw qirə’û ’ēlay ’îš ’al-yipāqēḏ kî zeḇ<sup>a</sup>ḥ gāḏwōl lî lab<sup>a</sup>‘al kōl ’ăšer-yipāqēḏ lō’ yiḥəyeh wəyēhû’ ‘āśâ ḇə‘āqəbâ ləm<sup>a</sup>‘an ha’ăḇîḏ ’eṯ-‘ōḇəḏê habā‘al: </p>
 <p>20 wayyō’mer yēhû’ qadəšû ‘ăṣārâ lab<sup>a</sup>‘al wayyiqərā’û: </p>
 <p>21 wayyišəl<sup>a</sup>ḥ yēhû’ bəḵāl-yiśərā’ēl wayyāḇō’û kāl-‘ōḇəḏê hab<sup>a</sup>‘al wəlō’-nišə’ar ’îš ’ăšer lō’-ḇā’ wayyāḇō’û bêṯ hab<sup>a</sup>‘al wayyimmālē’ ḇêṯ-hab<sup>a</sup>‘al peh lāfeh: </p>
 <p>22 wayyō’mer la’ăšer ‘al-hammelətāḥâ hwōṣē’ ləḇûš ləḵōl ‘ōḇəḏê habā‘al wayyōṣē’ lâem hammaləbûš: </p>
 <p>23 wayyāḇō’ yēhû’ wîhwōnāḏāḇ ben-rēḵāḇ bêṯ habā‘al wayyō’mer lə‘ōḇəḏê hab<sup>a</sup>‘al ḥapəśû ûrə’û pen-yeš-pōh ‘immāḵem mē‘aḇəḏê yəhwâ kî ’im-‘ōḇəḏê hab<sup>a</sup>‘al ləḇadām: </p>
 <p>24 wayyāḇō’û l<sup>a</sup>‘ăśwōṯ zəḇāḥîm wə‘ōlwōṯ wəyēhû’ śām-lwō ḇ<sup>a</sup>ḥûṣ šəmōnîm ’îš wayyō’mer hā’îš ’ăšer-yimmālēṭ min-hā’ănāšîm ’ăšer ’ănî mēḇî’ ‘al-yəḏêḵem nafəšwō t<sup>a</sup>ḥaṯ nafəšwō: </p>
 <p>25 wayəhî kəḵallōṯwō| l<sup>a</sup>‘ăśwōṯ hā‘ōlâ wayyō’mer yēhû’ lārāṣîm wəlaššālišîm bō’û hakûm ’îš ’al-yēṣē’ wayyakûm ləfî-ḥāreḇ wayyašəliḵû hārāṣîm wəhaššālišîm wayyēləḵû ‘aḏ-‘îr bêṯ-habā‘al: </p>
 <p>26 wayyōṣi’û ’eṯ-maṣṣəḇwōṯ bêṯ-hab<sup>a</sup>‘al wayyiśərəfûhā: </p>
 <p>27 wayyitəṣû ’ēṯ maṣṣəḇaṯ habā‘al wayyitəṣû ’eṯ-bêṯ hab<sup>a</sup>‘al wayəśimuhû <font color="brown">ləm<sup>a</sup>ḥărā’wōṯ</font> <font color="blue">ləmwōṣā’wōṯ</font> ‘aḏ-hayywōm: </p>
 <p>28 wayyašəmēḏ yēhû’ ’eṯ-hab<sup>a</sup>‘al mîyiśərā’ēl: </p>
 <p>29 raq ḥăṭā’ê yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl lō’-sār yēhû’ mē’<sup>a</sup>ḥărêhem ‘eḡəlê hazzâāḇ ’ăšer bêṯ-’ēl wa’ăšer bəḏān: s</p>
 <p>30 wayyō’mer yəhwâ ’el-yēhû’ y<sup>a</sup>‘an ’ăšer-hĕṭîḇōṯā l<sup>a</sup>‘ăśwōṯ hayyāšār bə‘ênay kəḵōl ’ăšer biləḇāḇî ‘āśîṯā ləḇêṯ ’<sup>a</sup>ḥə’āḇ bənê rəḇi‘îm yēšəḇû ləḵā ‘al-kissē’ yiśərā’ēl: </p>
 <p>31 wəyēhû’ lō’ šāmar lāleḵeṯ bəṯwōraṯ-yəhwâ ’ĕlōhê-yiśərā’ēl bəḵāl-ləḇāḇwō lō’ sār mē‘al ḥaṭṭō’wṯ yārāḇə‘ām ’ăšer heḥĕṭî’ ’eṯ-yiśərā’ēl: </p>
 <p>32 bayyāmîm hâēm hēḥēl yəhwâ ləqaṣṣwōṯ bəyiśərā’ēl wayyakēm ḥăzā’ēl bəḵāl-gəḇûl yiśərā’ēl: </p>
 <p>33 min-hayyarədēn mizər<sup>a</sup>ḥ haššemeš ’ēṯ kāl-’ereṣ hagilə‘āḏ hagāḏî wəhāru’wḇēnî wəhamənaššî mē‘ărō‘ēr ’ăšer ‘al-n<sup>a</sup>ḥal ’arənōn wəhagilə‘āḏ wəhabāšān: </p>
 <p>34 wəyeṯer diḇərê yēhû’ wəḵāl-’ăšer ‘āśâ wəḵāl-gəḇûrāṯwō hălwō’-hēm kəṯûḇîm ‘al-sēfer diḇərê hayyāmîm ləmaləḵê yiśərā’ēl: </p>
 <p>35 wayyišəkaḇ yēhû’ ‘im-’ăḇōṯāyw wayyiqəbərû ’ōṯwō bəšōmərwōn wayyiməlōḵə yəhwō’āḥāz bənwō t<sup>a</sup>ḥətāyw: </p>
 <p>36 wəhayyāmîm ’ăšer mālaḵə yēhû’ ‘al-yiśərā’ēl ‘eśərîm ûšəmōneh-šānâ bəšōmərwōn: f</p>
 </td>
 </tr></table>
 <p></p><hr>
 <center>
 <a href="kg2011.htm">Next: 2 Kings (2 Melakhim) Chapter 11</a></center>
 </body>