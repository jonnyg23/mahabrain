<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2024.htm">Polyglot</a> 
 <a href="../kjv/sa2024.htm">KJV</a> 
 <a href="../sep/sa2024.htm">Sep</a> 
 <a href="../vul/sa2024.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2023.htm">Previous</a> 
 <a href="kg1001.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֙סֶף֙ אַף־יְהוָ֔ה לַחֲר֖וֹת בְּיִשְׂרָאֵ֑ל וַיָּ֨סֶת אֶת־דָּוִ֤ד בָּהֶם֙ לֵאמֹ֔ר לֵ֛ךְ מְנֵ֥ה אֶת־יִשְׂרָאֵ֖ל וְאֶת־יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר הַמֶּ֜לֶךְ אֶל־יוֹאָ֣ב׀ שַׂר־הַחַ֣יִל אֲשֶׁר־אִתּ֗וֹ שֽׁוּט־נָ֞א בְּכָל־שִׁבְטֵ֤י יִשְׂרָאֵל֙ מִדָּן֙ וְעַד־בְּאֵ֣ר שֶׁ֔בַע וּפִקְד֖וּ אֶת־הָעָ֑ם וְיָ֣דַעְתִּ֔י אֵ֖ת מִסְפַּ֥ר הָעָֽם׃ ס</span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר יוֹאָ֜ב אֶל־הַמֶּ֗לֶךְ וְיוֹסֵ֣ף יְהוָה֩ אֱלֹהֶ֨יךָ אֶל־הָעָ֜ם כָּהֵ֤ם׀ וְכָהֵם֙ מֵאָ֣ה פְעָמִ֔ים וְעֵינֵ֥י אֲדֹנִֽי־הַמֶּ֖לֶךְ רֹא֑וֹת וַאדֹנִ֣י הַמֶּ֔לֶךְ לָ֥מָּה חָפֵ֖ץ בַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="004">4</a> ‏וַיֶּחֱזַ֤ק דְּבַר־הַמֶּ֙לֶךְ֙ אֶל־יוֹאָ֔ב וְעַ֖ל שָׂרֵ֣י הֶחָ֑יִל וַיֵּצֵ֨א יוֹאָ֜ב וְשָׂרֵ֤י הַחַ֙יִל֙ לִפְנֵ֣י הַמֶּ֔לֶךְ לִפְקֹ֥ד אֶת־הָעָ֖ם אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וַיַּעַבְר֖וּ אֶת־הַיַּרְדֵּ֑ן וַיַּחֲנ֣וּ בַעֲרוֹעֵ֗ר יְמִ֥ין הָעִ֛יר אֲשֶׁ֛ר בְּתוֹךְ־הַנַּ֥חַל הַגָּ֖ד וְאֶל־יַעְזֵֽר׃ </span></p>
 <p align="RIGHT"><span lang="he">‎<a name="006">6</a> ‏וַיָּבֹ֙אוּ֙ הַגִּלְעָ֔דָה וְאֶל־אֶ֥רֶץ תַּחְתִּ֖ים חָדְשִׁ֑י וַיָּבֹ֙אוּ֙ דָּ֣נָה יַּ֔עַן וְסָבִ֖יב אֶל־צִידֽוֹן׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹ֨אוּ מִבְצַר־צֹ֔ר וְכָל־עָרֵ֥י הַחִוִּ֖י וְהַֽכְּנַעֲנִ֑י וַיֵּֽצְא֛וּ אֶל־נֶ֥גֶב יְהוּדָ֖ה בְּאֵ֥ר שָֽׁבַע׃ </span></p>
 <p align="RIGHT"><span lang="he">‎<a name="008">8</a> ‏וַיָּשֻׁ֖טוּ בְּכָל־הָאָ֑רֶץ וַיָּבֹ֜אוּ מִקְצֵ֨ה תִשְׁעָ֧ה חֳדָשִׁ֛ים וְעֶשְׂרִ֥ים י֖וֹם יְרוּשָׁלִָֽם׃ </span></p>
 <p align="RIGHT"><span lang="he">‎<a name="009">9</a> ‏וַיִּתֵּ֥ן יוֹאָ֛ב אֶת־מִסְפַּ֥ר מִפְקַד־הָעָ֖ם אֶל־הַמֶּ֑לֶךְ וַתְּהִ֣י יִשְׂרָאֵ֡ל שְׁמֹנֶה֩ מֵא֨וֹת אֶ֤לֶף אִֽישׁ־חַ֙יִל֙ שֹׁ֣לֵֽף חֶ֔רֶב וְאִ֣ישׁ יְהוּדָ֔ה חֲמֵשׁ־מֵא֥וֹת אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="010">10</a> ‏וַיַּ֤ךְ לֵב־דָּוִד֙ אֹת֔וֹ אַחֲרֵי־כֵ֖ן סָפַ֣ר אֶת־הָעָ֑ם סוַיֹּ֨אמֶר דָּוִ֜ד אֶל־יְהוָ֗ה חָטָ֤אתִי מְאֹד֙ אֲשֶׁ֣ר עָשִׂ֔יתִי וְעַתָּ֣ה יְהוָ֔ה הַֽעֲבֶר־נָא֙ אֶת־עֲוֹ֣ן עַבְדְּךָ֔ כִּ֥י נִסְכַּ֖לְתִּי מְאֹֽד׃ </span></p>
 <p align="RIGHT"><span lang="he">‎<a name="011">11</a> ‏וַיָּ֥קָם דָּוִ֖ד בַּבֹּ֑קֶר פוּדְבַר־יְהוָ֗ה הָיָה֙ אֶל־גָּ֣ד הַנָּבִ֔יא חֹזֵ֥ה דָוִ֖ד לֵאמֹֽר׃ </span></p>
 <p align="RIGHT"><span lang="he">‎<a name="012">12</a> ‏הָל֞וֹךְ וְדִבַּרְתָּ֣ אֶל־דָּוִ֗ד כֹּ֚ה אָמַ֣ר יְהוָ֔ה שָׁלֹ֕שׁ אָנֹכִ֖י נוֹטֵ֣ל עָלֶ֑יךָ בְּחַר־לְךָ֥ אַֽחַת־מֵהֶ֖ם וְאֶֽעֱשֶׂה־לָּֽךְ׃ </span></p>
 <p align="RIGHT"><span lang="he">‎<a name="013">13</a> ‏וַיָּבֹא־גָ֥ד אֶל־דָּוִ֖ד וַיַּגֶּד־ל֑וֹ וַיֹּ֣אמֶר ל֡וֹ הֲתָב֣וֹא לְךָ֣ שֶֽׁבַע שָׁנִ֣ים׀ רָעָ֣ב׀ בְּאַרְצֶ֡ךָ אִם־שְׁלֹשָׁ֣ה חֳ֠דָשִׁים נֻסְךָ֙ לִפְנֵֽי־צָרֶ֜יךָ וְה֣וּא רֹדְפֶ֗ךָ וְאִם־הֱ֠יוֹת שְׁלֹ֨שֶׁת יָמִ֥ים דֶּ֙בֶר֙ בְּאַרְצֶ֔ךָ עַתָּה֙ דַּ֣ע וּרְאֵ֔ה מָה־אָשִׁ֥יב שֹׁלְחִ֖י דָּבָֽר׃ ס</span></p>
 <p align="RIGHT"><span lang="he">‎<a name="014">14</a> ‏וַיֹּ֧אמֶר דָּוִ֛ד אֶל־גָּ֖ד צַר־לִ֣י מְאֹ֑ד נִפְּלָה־נָּ֤א בְיַד־יְהוָה֙ כִּֽי־רַבִּ֣ים <font color="brown">רחמו</font> <font color="blue">רַֽחֲמָ֔יו</font> וּבְיַד־אָדָ֖ם אַל־אֶפֹּֽלָה׃ </span></p>
 <p align="RIGHT"><span lang="he">‎<a name="015">15</a> ‏וַיִּתֵּ֨ן יְהוָ֥ה דֶּ֙בֶר֙ בְּיִשְׂרָאֵ֔ל מֵהַבֹּ֖קֶר וְעַד־עֵ֣ת מוֹעֵ֑ד וַיָּ֣מָת מִן־הָעָ֗ם מִדָּן֙ וְעַד־בְּאֵ֣ר שֶׁ֔בַע שִׁבְעִ֥ים אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="016">16</a> ‏וַיִּשְׁלַח֩ יָד֨וֹ הַמַּלְאָ֥ךְ׀ יְרֽוּשָׁלִַם֮ לְשַׁחֲתָהּ֒ וַיִּנָּ֤חֶם יְהוָה֙ אֶל־הָ֣רָעָ֔ה וַ֠יֹּאמֶר לַמַּלְאָ֞ךְ הַמַּשְׁחִ֤ית בָּעָם֙ רַ֔ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהוָה֙ הָיָ֔ה עִם־גֹּ֖רֶן <font color="brown">האורנה</font> <font color="blue">הָאֲרַ֥וְנָה</font> הַיְבֻסִֽי׃ ס</span></p>
 <p align="RIGHT"><span lang="he">‎<a name="017">17</a> ‏וַיֹּאמֶר֩ דָּוִ֨ד אֶל־יְהוָ֜ה בִּרְאֹת֣וֹ׀ אֶֽת־הַמַּלְאָ֣ךְ׀ הַמַּכֶּ֣ה בָעָ֗ם וַיֹּ֙אמֶר֙ הִנֵּ֨ה אָנֹכִ֤י חָטָ֙אתִי֙ וְאָנֹכִ֣י הֶעֱוֵ֔יתִי וְאֵ֥לֶּה הַצֹּ֖אן מֶ֣ה עָשׂ֑וּ תְּהִ֨י נָ֥א יָדְךָ֛ בִּ֖י וּבְבֵ֥ית אָבִֽי׃ פ</span></p>
 <p align="RIGHT"><span lang="he">‎<a name="018">18</a> ‏וַיָּבֹא־גָ֥ד אֶל־דָּוִ֖ד בַּיּ֣וֹם הַה֑וּא וַיֹּ֣אמֶר ל֗וֹ עֲלֵה֙ הָקֵ֤ם לַֽיהוָה֙ מִזְבֵּ֔חַ בְּגֹ֖רֶן <font color="brown">ארניה</font> <font color="blue">אֲרַ֥וְנָה</font> הַיְבֻסִֽי׃ </span></p>
 <p align="RIGHT"><span lang="he">‎<a name="019">19</a> ‏וַיַּ֤עַל דָּוִד֙ כִּדְבַר־גָּ֔ד כַּאֲשֶׁ֖ר צִוָּ֥ה יְהוָֽה׃ </span></p>
 <p align="RIGHT"><span lang="he">‎<a name="020">20</a> ‏וַיַּשְׁקֵ֣ף אֲרַ֗וְנָה וַיַּ֤רְא אֶת־הַמֶּ֙לֶךְ֙ וְאֶת־עֲבָדָ֔יו עֹבְרִ֖ים עָלָ֑יו וַיֵּצֵ֣א אֲרַ֔וְנָה וַיִּשְׁתַּ֧חוּ לַמֶּ֛לֶךְ אַפָּ֖יו אָֽרְצָה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר אֲרַ֔וְנָה מַדּ֛וּעַ בָּ֥א אֲדֹנִֽי־הַמֶּ֖לֶךְ אֶל־עַבְדּ֑וֹ וַיֹּ֨אמֶר דָּוִ֜ד לִקְנ֧וֹת מֵעִמְּךָ֣ אֶת־הַגֹּ֗רֶן לִבְנ֤וֹת מִזְבֵּ֙חַ֙ לַֽיהוָ֔ה וְתֵעָצַ֥ר הַמַּגֵּפָ֖ה מֵעַ֥ל הָעָֽם׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֤אמֶר אֲרַ֙וְנָה֙ אֶל־דָּוִ֔ד יִקַּ֥ח וְיַ֛עַל אֲדֹנִ֥י הַמֶּ֖לֶךְ הַטּ֣וֹב <font color="brown">בעינו</font> <font color="blue">בְּעֵינָ֑יו</font> רְאֵה֙ הַבָּקָ֣ר לָעֹלָ֔ה וְהַמֹּרִגִּ֛ים וּכְלֵ֥י הַבָּקָ֖ר לָעֵצִֽים׃ </span></p>
 <p align="RIGHT"><span lang="he">‎<a name="023">23</a> ‏הַכֹּ֗ל נָתַ֛ן אֲרַ֥וְנָה הַמֶּ֖לֶךְ לַמֶּ֑לֶךְ סוַיֹּ֤אמֶר אֲרַ֙וְנָה֙ אֶל־הַמֶּ֔לֶךְ יְהוָ֥ה אֱלֹהֶ֖יךָ יִרְצֶֽךָ׃ </span></p>
 <p align="RIGHT"><span lang="he">‎<a name="024">24</a> ‏וַיֹּ֨אמֶר הַמֶּ֜לֶךְ אֶל־אֲרַ֗וְנָה לֹ֤א כִּֽי־קָנ֨וֹ אֶקְנֶ֤ה מֵאֽוֹתְךָ֙ בִּמְחִ֔יר וְלֹ֧א אַעֲלֶ֛ה לַיהוָ֥ה אֱלֹהַ֖י עֹל֣וֹת חִנָּ֑ם וַיִּ֨קֶן דָּוִ֤ד אֶת־הַגֹּ֙רֶן֙ וְאֶת־הַבָּקָ֔ר בְּכֶ֖סֶף שְׁקָלִ֥ים חֲמִשִּֽׁים׃ </span></p>
 <p align="RIGHT"><span lang="he">‎<a name="025">25</a> ‏וַיִּבֶן֩ שָׁ֨ם דָּוִ֤ד מִזְבֵּ֙חַ֙ לַֽיהוָ֔ה וַיַּ֥עַל עֹל֖וֹת וּשְׁלָמִ֑ים וַיֵּעָתֵ֤ר יְהוָה֙ לָאָ֔רֶץ וַתֵּעָצַ֥ר הַמַּגֵּפָ֖ה מֵעַ֥ל יִשְׂרָאֵֽל׃ </span></p>
 <p></p>
 </td>
 <td width="50%">
 <p>1 wayyōsef ’af-yəhwâ l<sup>a</sup>ḥărwōṯ bəyiśərā’ēl wayyāseṯ ’eṯ-dāwiḏ bâem lē’mōr lēḵə mənēh ’eṯ-yiśərā’ēl wə’eṯ-yəhûḏâ: </p>
 <p>2 wayyō’mer hammeleḵə ’el-ywō’āḇ| śar-h<sup>a</sup>ḥayil ’ăšer-’itwō šûṭ-nā’ bəḵāl-šiḇəṭê yiśərā’ēl midān wə‘aḏ-bə’ēr šeḇ<sup>a</sup>‘ ûfiqəḏû ’eṯ-hā‘ām wəyāḏ<sup>a</sup>‘ətî ’ēṯ misəpar hā‘ām: s</p>
 <p>3 wayyō’mer ywō’āḇ ’el-hammeleḵə wəywōsēf yəhwâ ’ĕlōheyḵā ’el-hā‘ām kâēm| wəḵâēm mē’â fə‘āmîm wə‘ênê ’ăḏōnî-hammeleḵə rō’wōṯ wa’ḏōnî hammeleḵə lāmmâ ḥāfēṣ badāḇār hazzeh: </p>
 <p>4 wayyeḥĕzaq dəḇar-hammeleḵə ’el-ywō’āḇ wə‘al śārê heḥāyil wayyēṣē’ ywō’āḇ wəśārê h<sup>a</sup>ḥayil lifənê hammeleḵə lifəqōḏ ’eṯ-hā‘ām ’eṯ-yiśərā’ēl: </p>
 <p>5 wayy<sup>a</sup>‘aḇərû ’eṯ-hayyarədēn wayy<sup>a</sup>ḥănû ḇ<sup>a</sup>‘ărwō‘ēr yəmîn hā‘îr ’ăšer bəṯwōḵə-hann<sup>a</sup>ḥal hagāḏ wə’el-y<sup>a</sup>‘əzēr: </p>
 <p>6 wayyāḇō’û hagilə‘āḏâ wə’el-’ereṣ t<sup>a</sup>ḥətîm ḥāḏəšî wayyāḇō’û dānâ yy<sup>a</sup>‘an wəsāḇîḇ ’el-ṣîḏwōn: </p>
 <p>7 wayyāḇō’û miḇəṣar-ṣōr wəḵāl-‘ārê h<sup>a</sup>ḥiûî wəhakən<sup>a</sup>‘ănî wayyēṣə’û ’el-neḡeḇ yəhûḏâ bə’ēr šāḇ<sup>a</sup>‘: </p>
 <p>8 wayyāšuṭû bəḵāl-hā’āreṣ wayyāḇō’û miqəṣēh ṯišə‘â ḥŏḏāšîm wə‘eśərîm ywōm yərûšālāim: </p>
 <p>9 wayyitēn ywō’āḇ ’eṯ-misəpar mifəqaḏ-hā‘ām ’el-hammeleḵə watəhî yiśərā’ēl šəmōneh mē’wōṯ ’elef ’îš-ḥayil šōlēf ḥereḇ wə’îš yəhûḏâ ḥămēš-mē’wōṯ ’elef ’îš: </p>
 <p>10 wayyaḵə lēḇ-dāwiḏ ’ōṯwō ’<sup>a</sup>ḥărê-ḵēn sāfar ’eṯ-hā‘ām swayyō’mer dāwiḏ ’el-yəhwâ ḥāṭā’ṯî mə’ōḏ ’ăšer ‘āśîṯî wə‘atâ yəhwâ h<sup>a</sup>‘ăḇer-nā’ ’eṯ-‘ăwōn ‘aḇədəḵā kî nisəkalətî mə’ōḏ: </p>
 <p>11 wayyāqām dāwiḏ babōqer fûḏəḇar-yəhwâ hāyâ ’el-gāḏ hannāḇî’ ḥōzēh ḏāwiḏ lē’mōr: </p>
 <p>12 hālwōḵə wəḏibarətā ’el-dāwiḏ kōh ’āmar yəhwâ šālōš ’ānōḵî nwōṭēl ‘āleyḵā bəḥar-ləḵā ’<sup>a</sup>ḥaṯ-mēhem wə’e‘ĕśeh-llāḵə: </p>
 <p>13 wayyāḇō’-ḡāḏ ’el-dāwiḏ wayyageḏ-lwō wayyō’mer lwō hăṯāḇwō’ ləḵā šeḇ<sup>a</sup>‘ šānîm| rā‘āḇ| bə’arəṣeḵā ’im-šəlōšâ ḥŏḏāšîm nusəḵā lifənê-ṣāreyḵā wəhû’ rōḏəfeḵā wə’im-hĕywōṯ šəlōšeṯ yāmîm deḇer bə’arəṣeḵā ‘atâ d<sup>a</sup>‘ ûrə’ēh mâ-’āšîḇ šōləḥî dāḇār: s</p>
 <p>14 wayyō’mer dāwiḏ ’el-gāḏ ṣar-lî mə’ōḏ nipəlâ-nnā’ ḇəyaḏ-yəhwâ kî-rabîm <font color="brown">r<sup>a</sup>ḥămāw</font> <font color="blue">r<sup>a</sup>ḥămāyw</font> ûḇəyaḏ-’āḏām ’al-’epōlâ: </p>
 <p>15 wayyitēn yəhwâ deḇer bəyiśərā’ēl mēhabōqer wə‘aḏ-‘ēṯ mwō‘ēḏ wayyāmāṯ min-hā‘ām midān wə‘aḏ-bə’ēr šeḇ<sup>a</sup>‘ šiḇə‘îm ’elef ’îš: </p>
 <p>16 wayyišəl<sup>a</sup>ḥ yāḏwō hammalə’āḵə| yərûšālaim ləš<sup>a</sup>ḥăṯāh wayyinnāḥem yəhwâ ’el-hārā‘â wayyō’mer lammalə’āḵə hammašəḥîṯ bā‘ām raḇ ‘atâ heref yāḏeḵā ûmalə’aḵə yəhwâ hāyâ ‘im-gōren <font color="brown">hā’wōrənâ</font> <font color="blue">hā’ărawənâ</font> hayəḇusî: s</p>
 <p>17 wayyō’mer dāwiḏ ’el-yəhwâ birə’ōṯwō| ’eṯ-hammalə’āḵə| hammakeh ḇā‘ām wayyō’mer hinnēh ’ānōḵî ḥāṭā’ṯî wə’ānōḵî he‘ĕwêṯî wə’ēlleh haṣṣō’n meh ‘āśû təhî nā’ yāḏəḵā bî ûḇəḇêṯ ’āḇî: f</p>
 <p>18 wayyāḇō’-ḡāḏ ’el-dāwiḏ bayywōm hahû’ wayyō’mer lwō ‘ălēh hāqēm layhwâ mizəbēḥa bəḡōren <font color="brown">’ăranəyâ</font> <font color="blue">’ărawənâ</font> hayəḇusî: </p>
 <p>19 wayy<sup>a</sup>‘al dāwiḏ kiḏəḇar-gāḏ ka’ăšer ṣiûâ yəhwâ: </p>
 <p>20 wayyašəqēf ’ărawənâ wayyarə’ ’eṯ-hammeleḵə wə’eṯ-‘ăḇāḏāyw ‘ōḇərîm ‘ālāyw wayyēṣē’ ’ărawənâ wayyišət<sup>a</sup>ḥû lammeleḵə ’apāyw ’ārəṣâ: </p>
 <p>21 wayyō’mer ’ărawənâ madû‘a bā’ ’ăḏōnî-hammeleḵə ’el-‘aḇədwō wayyō’mer dāwiḏ liqənwōṯ mē‘imməḵā ’eṯ-hagōren liḇənwōṯ mizəbēḥa layhwâ wəṯē‘āṣar hammagēfâ mē‘al hā‘ām: </p>
 <p>22 wayyō’mer ’ărawənâ ’el-dāwiḏ yiqq<sup>a</sup>ḥ wəy<sup>a</sup>‘al ’ăḏōnî hammeleḵə haṭṭwōḇ <font color="brown">bə‘ênāw</font> <font color="blue">bə‘ênāyw</font> rə’ēh habāqār lā‘ōlâ wəhammōrigîm ûḵəlê habāqār lā‘ēṣîm: </p>
 <p>23 hakōl nāṯan ’ărawənâ hammeleḵə lammeleḵə swayyō’mer ’ărawənâ ’el-hammeleḵə yəhwâ ’ĕlōheyḵā yirəṣeḵā: </p>
 <p>24 wayyō’mer hammeleḵə ’el-’ărawənâ lō’ kî-qānwō ’eqəneh mē’wōṯəḵā biməḥîr wəlō’ ’<sup>a</sup>‘ăleh layhwâ ’ĕlōhay ‘ōlwōṯ ḥinnām wayyiqen dāwiḏ ’eṯ-hagōren wə’eṯ-habāqār bəḵesef šəqālîm ḥămiššîm: </p>
 <p>25 wayyiḇen šām dāwiḏ mizəbēḥa layhwâ wayy<sup>a</sup>‘al ‘ōlwōṯ ûšəlāmîm wayyē‘āṯēr yəhwâ lā’āreṣ watē‘āṣar hammagēfâ mē‘al yiśərā’ēl: </p>
 </td>
 </tr></table>
 <p></p><hr>
 <center>
 <a href="kg1001.htm">Next: 1 Kings (1 Melakhim) Chapter 1</a></center>
 </body>