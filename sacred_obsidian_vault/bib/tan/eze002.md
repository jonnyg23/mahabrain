<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze002.htm">Polyglot</a> 
 <a href="../kjv/eze002.htm">KJV</a> 
 <a href="../sep/eze002.htm">Sep</a> 
 <a href="../vul/eze002.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze001.htm">Previous</a> 
 <a href="eze003.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֖אמֶר אֵלָ֑י בֶּן־אָדָם֙ עֲמֹ֣ד עַל־רַגְלֶ֔יךָ וַאֲדַבֵּ֖ר אֹתָֽךְ׃ </span></p>
 <p align="RIGHT"><span lang="he">‎<a name="002">2</a> ‏וַתָּ֧בֹא בִ֣י ר֗וּחַ כַּֽאֲשֶׁר֙ דִּבֶּ֣ר אֵלַ֔י וַתַּעֲמִדֵ֖נִי עַל־רַגְלָ֑י וָאֶשְׁמַ֕ע אֵ֖ת מִדַּבֵּ֥ר אֵלָֽי׃ פ</span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר אֵלַ֗י בֶּן־אָדָם֙ שׁוֹלֵ֨חַ אֲנִ֤י אֽוֹתְךָ֙ אֶל־בְּנֵ֣י יִשְׂרָאֵ֔ל אֶל־גּוֹיִ֥ם הַמּוֹרְדִ֖ים אֲשֶׁ֣ר מָרְדוּ־בִ֑י הֵ֤מָּה וַאֲבוֹתָם֙ פָּ֣שְׁעוּ בִ֔י עַד־עֶ֖צֶם הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="004">4</a> ‏וְהַבָּנִ֗ים קְשֵׁ֤י פָנִים֙ וְחִזְקֵי־לֵ֔ב אֲנִ֛י שׁוֹלֵ֥חַ אוֹתְךָ֖ אֲלֵיהֶ֑ם וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֥י יְהוִֹֽה׃ </span></p>
 <p align="RIGHT"><span lang="he">‎<a name="005">5</a> ‏וְהֵ֙מָּה֙ אִם־יִשְׁמְע֣וּ וְאִם־יֶחְדָּ֔לוּ כִּ֛י בֵּ֥ית מְרִ֖י הֵ֑מָּה וְיָ֣דְע֔וּ כִּ֥י נָבִ֖יא הָיָ֥ה בְתוֹכָֽם׃ פ</span></p>
 <p align="RIGHT"><span lang="he">‎<a name="006">6</a> ‏וְאַתָּ֣ה בֶן־אָ֠דָם אַל־תִּירָ֨א מֵהֶ֜ם וּמִדִּבְרֵיהֶ֣ם אַל־תִּירָ֗א כִּ֣י סָרָבִ֤ים וְסַלּוֹנִים֙ אוֹתָ֔ךְ וְאֶל־עַקְרַבִּ֖ים אַתָּ֣ה יוֹשֵׁ֑ב מִדִּבְרֵיהֶ֤ם אַל־תִּירָא֙ וּמִפְּנֵיהֶ֣ם אַל־תֵּחָ֔ת כִּ֛י בֵּ֥ית מְרִ֖י הֵֽמָּה׃ </span></p>
 <p align="RIGHT"><span lang="he">‎<a name="007">7</a> ‏וְדִבַּרְתָּ֤ אֶת־דְּבָרַי֙ אֲלֵיהֶ֔ם אִֽם־יִשְׁמְע֖וּ וְאִם־יֶחְדָּ֑לוּ כִּ֥י מְרִ֖י הֵֽמָּה׃ פ</span></p>
 <p align="RIGHT"><span lang="he">‎<a name="008">8</a> ‏וְאַתָּ֣ה בֶן־אָדָ֗ם שְׁמַע֙ אֵ֤ת אֲשֶׁר־אֲנִי֙ מְדַבֵּ֣ר אֵלֶ֔יךָ אַל־תְּהִי־מֶ֖רִי כְּבֵ֣ית הַמֶּ֑רִי פְּצֵ֣ה פִ֔יךָ וֶאֱכֹ֕ל אֵ֥ת אֲשֶׁר־אֲנִ֖י נֹתֵ֥ן אֵלֶֽיךָ׃ </span></p>
 <p align="RIGHT"><span lang="he">‎<a name="009">9</a> ‏וָאֶרְאֶ֕ה וְהִנֵּה־יָ֖ד שְׁלוּחָ֣ה אֵלָ֑י וְהִנֵּה־ב֖וֹ מְגִלַּת־סֵֽפֶר׃ </span></p>
 <p align="RIGHT"><span lang="he">‎<a name="010">10</a> ‏וַיִּפְרֹ֤שׂ אוֹתָהּ֙ לְפָנַ֔י וְהִ֥יא כְתוּבָ֖ה פָּנִ֣ים וְאָח֑וֹר וְכָת֣וּב אֵלֶ֔יהָ קִנִ֥ים וָהֶ֖גֶה וָהִֽי׃ ס</span></p>
 </td>
 <td width="50%">
 <p>1 wayyō’mer ’ēlāy ben-’āḏām ‘ămōḏ ‘al-raḡəleyḵā wa’ăḏabēr ’ōṯāḵə: </p>
 <p>2 watāḇō’ ḇî rûḥa ka’ăšer diber ’ēlay wat<sup>a</sup>‘ămiḏēnî ‘al-raḡəlāy wā’ešəm<sup>a</sup>‘ ’ēṯ midabēr ’ēlāy: f</p>
 <p>3 wayyō’mer ’ēlay ben-’āḏām šwōlēḥa ’ănî ’wōṯəḵā ’el-bənê yiśərā’ēl ’el-gwōyim hammwōrəḏîm ’ăšer mārəḏû-ḇî hēmmâ wa’ăḇwōṯām pāšə‘û ḇî ‘aḏ-‘eṣem hayywōm hazzeh: </p>
 <p>4 wəhabānîm qəšê fānîm wəḥizəqê-lēḇ ’ănî šwōlēḥa ’wōṯəḵā ’ălêhem wə’āmarətā ’ălêhem kōh ’āmar ’ăḏōnāy yəhwōih: </p>
 <p>5 wəhēmmâ ’im-yišəmə‘û wə’im-yeḥədālû kî bêṯ mərî hēmmâ wəyāḏə‘û kî nāḇî’ hāyâ ḇəṯwōḵām: f</p>
 <p>6 wə’atâ ḇen-’āḏām ’al-tîrā’ mēhem ûmidiḇərêhem ’al-tîrā’ kî sārāḇîm wəsallwōnîm ’wōṯāḵə wə’el-‘aqərabîm ’atâ ywōšēḇ midiḇərêhem ’al-tîrā’ ûmipənêhem ’al-tēḥāṯ kî bêṯ mərî hēmmâ: </p>
 <p>7 wəḏibarətā ’eṯ-dəḇāray ’ălêhem ’im-yišəmə‘û wə’im-yeḥədālû kî mərî hēmmâ: f</p>
 <p>8 wə’atâ ḇen-’āḏām šəm<sup>a</sup>‘ ’ēṯ ’ăšer-’ănî məḏabēr ’ēleyḵā ’al-təhî-merî kəḇêṯ hammerî pəṣēh fîḵā we’ĕḵōl ’ēṯ ’ăšer-’ănî nōṯēn ’ēleyḵā: </p>
 <p>9 wā’erə’eh wəhinnēh-yāḏ šəlûḥâ ’ēlāy wəhinnēh-ḇwō məḡillaṯ-sēfer: </p>
 <p>10 wayyifərōś ’wōṯāh ləfānay wəhî’ ḵəṯûḇâ pānîm wə’āḥwōr wəḵāṯûḇ ’ēleyhā qinîm wâeḡeh wâî: s</p>
 </td>
 </tr></table>
 <p></p><hr>
 <center>
 <a href="eze003.htm">Next: Ezekiel (Yechezqel) Chapter 3</a></center>
 </body>