<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen018.htm">Polyglot</a> 
 <a href="../kjv/gen018.htm">KJV</a> 
 <a href="../sep/gen018.htm">Sep</a> 
 <a href="../vul/gen018.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen017.htm">Previous</a> 
 <a href="gen019.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּרָ֤א אֵלָיו֙ יְהוָ֔ה בְּאֵלֹנֵ֖י מַמְרֵ֑א וְה֛וּא יֹשֵׁ֥ב פֶּֽתַח־הָאֹ֖הֶל כְּחֹ֥ם הַיּֽוֹם׃ </span></p>
 <p align="RIGHT"><span lang="he">‎<a name="002">2</a> ‏וַיִּשָּׂ֤א עֵינָיו֙ וַיַּ֔רְא וְהִנֵּה֙ שְׁלֹשָׁ֣ה אֲנָשִׁ֔ים נִצָּבִ֖ים עָלָ֑יו וַיַּ֗רְא וַיָּ֤רָץ לִקְרָאתָם֙ מִפֶּ֣תַח הָאֹ֔הֶל וַיִּשְׁתַּ֖חוּ אָֽרְצָה׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמַ֑ר אֲדֹנָ֗י אִם־נָ֨א מָצָ֤אתִי חֵן֙ בְּעֵינֶ֔יךָ אַל־נָ֥א תַעֲבֹ֖ר מֵעַ֥ל עַבְדֶּֽךָ׃ </span></p>
 <p align="RIGHT"><span lang="he">‎<a name="004">4</a> ‏יֻקַּֽח־נָ֣א מְעַט־מַ֔יִם וְרַחֲצ֖וּ רַגְלֵיכֶ֑ם וְהִֽשָּׁעֲנ֖וּ תַּ֥חַת הָעֵֽץ׃ </span></p>
 <p align="RIGHT"><span lang="he">‎<a name="005">5</a> ‏וְאֶקְחָ֨ה פַת־לֶ֜חֶם וְסַעֲד֤וּ לִבְּכֶם֙ אַחַ֣ר תַּעֲבֹ֔רוּ כִּֽי־עַל־כֵּ֥ן עֲבַרְתֶּ֖ם עַֽל־עַבְדְּכֶ֑ם וַיֹּ֣אמְר֔וּ כֵּ֥ן תַּעֲשֶׂ֖ה כַּאֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="006">6</a> ‏וַיְמַהֵ֧ר אַבְרָהָ֛ם הָאֹ֖הֱלָה אֶל־שָׂרָ֑ה וַיֹּ֗אמֶר מַהֲרִ֞י שְׁלֹ֤שׁ סְאִים֙ קֶ֣מַח סֹ֔לֶת ל֖וּשִׁי וַעֲשִׂ֥י עֻגֽוֹת׃ </span></p>
 <p align="RIGHT"><span lang="he">‎<a name="007">7</a> ‏וְאֶל־הַבָּקָ֖ר רָ֣ץ אַבְרָהָ֑ם וַיִּקַּ֨ח בֶּן־בָּקָ֜ר רַ֤ךְ וָטוֹב֙ וַיִּתֵּ֣ן אֶל־הַנַּ֔עַר וַיְמַהֵ֖ר לַעֲשׂ֥וֹת אֹתֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַיִּקַּ֨ח חֶמְאָ֜ה וְחָלָ֗ב וּבֶן־הַבָּקָר֙ אֲשֶׁ֣ר עָשָׂ֔ה וַיִּתֵּ֖ן לִפְנֵיהֶ֑ם וְהֽוּא־עֹמֵ֧ד עֲלֵיהֶ֛ם תַּ֥חַת הָעֵ֖ץ וַיֹּאכֵֽלוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמְר֣וּ אֵׅלָׅ֔יׅוׅ<font color="red"><sup>4</sup></font> אַיֵּ֖ה שָׂרָ֣ה אִשְׁתֶּ֑ךָ וַיֹּ֖אמֶר הִנֵּ֥ה בָאֹֽהֶל׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֗אמֶר שׁ֣וֹב אָשׁ֤וּב אֵלֶ֙יךָ֙ כָּעֵ֣ת חַיָּ֔ה וְהִנֵּה־בֵ֖ן לְשָׂרָ֣ה אִשְׁתֶּ֑ךָ וְשָׂרָ֥ה שֹׁמַ֛עַת פֶּ֥תַח הָאֹ֖הֶל וְה֥וּא אַחֲרָֽיו׃ </span></p>
 <p align="RIGHT"><span lang="he">‎<a name="011">11</a> ‏וְאַבְרָהָ֤ם וְשָׂרָה֙ זְקֵנִ֔ים בָּאִ֖ים בַּיָּמִ֑ים חָדַל֙ לִהְי֣וֹת לְשָׂרָ֔ה אֹ֖רַח כַּנָּשִֽׁים׃ </span></p>
 <p align="RIGHT"><span lang="he">‎<a name="012">12</a> ‏וַתִּצְחַ֥ק שָׂרָ֖ה בְּקִרְבָּ֣הּ לֵאמֹ֑ר אַחֲרֵ֤י בְלֹתִי֙ הָֽיְתָה־לִּ֣י עֶדְנָ֔ה וַֽאדֹנִ֖י זָקֵֽן׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֥אמֶר יְהוָ֖ה אֶל־אַבְרָהָ֑ם לָ֣מָּה זֶּה֩ צָחֲקָ֨ה שָׂרָ֜ה לֵאמֹ֗ר הַאַ֥ף אֻמְנָ֛ם אֵלֵ֖ד וַאֲנִ֥י זָקַֽנְתִּי׃ </span></p>
 <p align="RIGHT"><span lang="he">‎<a name="014">14</a> ‏הֲיִפָּלֵ֥א מֵיְהוָ֖ה דָּבָ֑ר לַמּוֹעֵ֞ד אָשׁ֥וּב אֵלֶ֛יךָ כָּעֵ֥ת חַיָּ֖ה וּלְשָׂרָ֥ה בֵֽן׃ </span></p>
 <p align="RIGHT"><span lang="he">‎<a name="015">15</a> ‏וַתְּכַחֵ֨שׁ שָׂרָ֧ה׀ לֵאמֹ֛ר לֹ֥א צָחַ֖קְתִּי כִּ֣י׀ יָרֵ֑אָה וַיֹּ֥אמֶר׀ לֹ֖א כִּ֥י צָחָֽקְתְּ׃ </span></p>
 <p align="RIGHT"><span lang="he">‎<a name="016">16</a> ‏וַיָּקֻ֤מוּ מִשָּׁם֙ הָֽאֲנָשִׁ֔ים וַיַּשְׁקִ֖פוּ עַל־פְּנֵ֣י סְדֹ֑ם וְאַ֨בְרָהָ֔ם הֹלֵ֥ךְ עִמָּ֖ם לְשַׁלְּחָֽם׃ </span></p>
 <p align="RIGHT"><span lang="he">‎<a name="017">17</a> ‏וַֽיהוָֹ֖ה אָמָ֑ר הַֽמְכַסֶּ֤ה אֲנִי֙ מֵֽאַבְרָהָ֔ם אֲשֶׁ֖ר אֲנִ֥י עֹשֶֽׂה׃ </span></p>
 <p align="RIGHT"><span lang="he">‎<a name="018">18</a> ‏וְאַ֨בְרָהָ֔ם הָי֧וֹ יִֽהְיֶ֛ה לְג֥וֹי גָּד֖וֹל וְעָצ֑וּם וְנִ֨בְרְכוּ ב֔וֹ כֹּ֖ל גּוֹיֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="019">19</a> ‏כִּ֣י יְדַעְתִּ֗יו לְמַעַן֩ אֲשֶׁ֨ר יְצַוֶּ֜ה אֶת־בָּנָ֤יו וְאֶת־בֵּיתוֹ֙ אַחֲרָ֔יו וְשָֽׁמְרוּ֙ דֶּ֣רֶךְ יְהוָ֔ה לַעֲשׂ֥וֹת צְדָקָ֖ה וּמִשְׁפָּ֑ט לְמַ֗עַן הָבִ֤יא יְהוָה֙ עַל־אַבְרָהָ֔ם אֵ֥ת אֲשֶׁר־דִּבֶּ֖ר עָלָֽיו׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֣אמֶר יְהוָ֔ה זַעֲקַ֛ת סְדֹ֥ם וַעֲמֹרָ֖ה כִּי־רָ֑בָּה וְחַ֨טָּאתָ֔ם כִּ֥י כָבְדָ֖ה מְאֹֽד׃ </span></p>
 <p align="RIGHT"><span lang="he">‎<a name="021">21</a> ‏אֵֽרֲדָה־נָּ֣א וְאֶרְאֶ֔ה הַכְּצַעֲקָתָ֛הּ הַבָּ֥אָה אֵלַ֖י עָשׂ֣וּ׀ כָּלָ֑ה וְאִם־לֹ֖א אֵדָֽעָה׃ </span></p>
 <p align="RIGHT"><span lang="he">‎<a name="022">22</a> ‏וַיִּפְנ֤וּ מִשָּׁם֙ הָֽאֲנָשִׁ֔ים וַיֵּלְכ֖וּ סְדֹ֑מָה וְאַ֨בְרָהָ֔ם עוֹדֶ֥נּוּ עֹמֵ֖ד לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וַיִּגַּ֥שׁ אַבְרָהָ֖ם וַיֹּאמַ֑ר הַאַ֣ף תִּסְפֶּ֔ה צַדִּ֖יק עִם־רָשָֽׁע׃ </span></p>
 <p align="RIGHT"><span lang="he">‎<a name="024">24</a> ‏אוּלַ֥י יֵ֛שׁ חֲמִשִּׁ֥ים צַדִּיקִ֖ם בְּת֣וֹךְ הָעִ֑יר הַאַ֤ף תִּסְפֶּה֙ וְלֹא־תִשָּׂ֣א לַמָּק֔וֹם לְמַ֛עַן חֲמִשִּׁ֥ים הַצַּדִּיקִ֖ם אֲשֶׁ֥ר בְּקִרְבָּֽהּ׃ </span></p>
 <p align="RIGHT"><span lang="he">‎<a name="025">25</a> ‏חָלִ֨לָה לְּךָ֜ מֵעֲשֹׂ֣ת׀ כַּדָּבָ֣ר הַזֶּ֗ה לְהָמִ֤ית צַדִּיק֙ עִם־רָשָׁ֔ע וְהָיָ֥ה כַצַּדִּ֖יק כָּרָשָׁ֑ע חָלִ֣לָה לָּ֔ךְ הֲשֹׁפֵט֙ כָּל־הָאָ֔רֶץ לֹ֥א יַעֲשֶׂ֖ה מִשְׁפָּֽט׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֣אמֶר יְהוָ֔ה אִם־אֶמְצָ֥א בִסְדֹ֛ם חֲמִשִּׁ֥ים צַדִּיקִ֖ם בְּת֣וֹךְ הָעִ֑יר וְנָשָׂ֥אתִי לְכָל־הַמָּק֖וֹם בַּעֲבוּרָֽם׃ </span></p>
 <p align="RIGHT"><span lang="he">‎<a name="027">27</a> ‏וַיַּ֥עַן אַבְרָהָ֖ם וַיֹּאמַ֑ר הִנֵּה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י וְאָנֹכִ֖י עָפָ֥ר וָאֵֽפֶר׃ </span></p>
 <p align="RIGHT"><span lang="he">‎<a name="028">28</a> ‏א֠וּלַי יַחְסְר֞וּן חֲמִשִּׁ֤ים הַצַּדִּיקִם֙ חֲמִשָּׁ֔ה הֲתַשְׁחִ֥ית בַּחֲמִשָּׁ֖ה אֶת־כָּל־הָעִ֑יר וַיֹּ֙אמֶר֙ לֹ֣א אַשְׁחִ֔ית אִם־אֶמְצָ֣א שָׁ֔ם אַרְבָּעִ֖ים וַחֲמִשָּֽׁה׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֨סֶף ע֜וֹד לְדַבֵּ֤ר אֵלָיו֙ וַיֹּאמַ֔ר אוּלַ֛י יִמָּצְא֥וּן שָׁ֖ם אַרְבָּעִ֑ים וַיֹּ֙אמֶר֙ לֹ֣א אֶֽעֱשֶׂ֔ה בַּעֲב֖וּר הָאַרְבָּעִֽים׃ </span></p>
 <p align="RIGHT"><span lang="he">‎<a name="030">30</a> ‏וַ֠יֹּאמֶר אַל־נָ֞א יִ֤חַר לַֽאדֹנָי֙ וַאֲדַבֵּ֔רָה אוּלַ֛י יִמָּצְא֥וּן שָׁ֖ם שְׁלֹשִׁ֑ים וַיֹּ֙אמֶר֙ לֹ֣א אֶֽעֱשֶׂ֔ה אִם־אֶמְצָ֥א שָׁ֖ם שְׁלֹשִֽׁים׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֗אמֶר הִנֵּֽה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י אוּלַ֛י יִמָּצְא֥וּן שָׁ֖ם עֶשְׂרִ֑ים וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָֽעֶשְׂרִֽים׃ </span></p>
 <p align="RIGHT"><span lang="he">‎<a name="032">32</a> ‏וַ֠יֹּאמֶר אַל־נָ֞א יִ֤חַר לַֽאדֹנָי֙ וַאֲדַבְּרָ֣ה אַךְ־הַפַּ֔עַם אוּלַ֛י יִמָּצְא֥וּן שָׁ֖ם עֲשָׂרָ֑ה וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָעֲשָׂרָֽה׃ </span></p>
 <p align="RIGHT"><span lang="he">‎<a name="033">33</a> ‏וַיֵּ֣לֶךְ יְהוָ֔ה כַּאֲשֶׁ֣ר כִּלָּ֔ה לְדַבֵּ֖ר אֶל־אַבְרָהָ֑ם וְאַבְרָהָ֖ם שָׁ֥ב לִמְקֹמֽוֹ׃ </span></p>
 </td>
 <td width="50%">
 <p>1 wayyērā’ ’ēlāyw yəhwâ bə’ēlōnê mamərē’ wəhû’ yōšēḇ peṯ<sup>a</sup>ḥ-hā’ōhel kəḥōm hayywōm: </p>
 <p>2 wayyiśśā’ ‘ênāyw wayyarə’ wəhinnēh šəlōšâ ’ănāšîm niṣṣāḇîm ‘ālāyw wayyarə’ wayyārāṣ liqərā’ṯām mipeṯ<sup>a</sup>ḥ hā’ōhel wayyišət<sup>a</sup>ḥû ’ārəṣâ: </p>
 <p>3 wayyō’mar ’ăḏōnāy ’im-nā’ māṣā’ṯî ḥēn bə‘êneyḵā ’al-nā’ ṯ<sup>a</sup>‘ăḇōr mē‘al ‘aḇədeḵā: </p>
 <p>4 yuqq<sup>a</sup>ḥ-nā’ mə‘aṭ-mayim wər<sup>a</sup>ḥăṣû raḡəlêḵem wəhiššā‘ănû t<sup>a</sup>ḥaṯ hā‘ēṣ: </p>
 <p>5 wə’eqəḥâ faṯ-leḥem wəs<sup>a</sup>‘ăḏû libəḵem ’<sup>a</sup>ḥar t<sup>a</sup>‘ăḇōrû kî-‘al-kēn ‘ăḇarətem ‘al-‘aḇədəḵem wayyō’mərû kēn t<sup>a</sup>‘ăśeh ka’ăšer dibarətā: </p>
 <p>6 wayəmahēr ’aḇərâām hā’ōhĕlâ ’el-śārâ wayyō’mer mahărî šəlōš sə’îm qem<sup>a</sup>ḥ sōleṯ lûšî w<sup>a</sup>‘ăśî ‘uḡwōṯ: </p>
 <p>7 wə’el-habāqār rāṣ ’aḇərâām wayyiqq<sup>a</sup>ḥ ben-bāqār raḵə wāṭwōḇ wayyitēn ’el-hann<sup>a</sup>‘ar wayəmahēr l<sup>a</sup>‘ăśwōṯ ’ōṯwō: </p>
 <p>8 wayyiqq<sup>a</sup>ḥ ḥemə’â wəḥālāḇ ûḇen-habāqār ’ăšer ‘āśâ wayyitēn lifənêhem wəhû’-‘ōmēḏ ‘ălêhem t<sup>a</sup>ḥaṯ hā‘ēṣ wayyō’ḵēlû: </p>
 <p>9 wayyō’mərû ’ēׅlāׅyׅwׅ<font color="red"><sup>4</sup></font> ’ayyēh śārâ ’išəteḵā wayyō’mer hinnēh ḇā’ōhel: </p>
 <p>10 wayyō’mer šwōḇ ’āšûḇ ’ēleyḵā kā‘ēṯ ḥayyâ wəhinnēh-ḇēn ləśārâ ’išəteḵā wəśārâ šōm<sup>a</sup>‘aṯ peṯ<sup>a</sup>ḥ hā’ōhel wəhû’ ’<sup>a</sup>ḥărāyw: </p>
 <p>11 wə’aḇərâām wəśārâ zəqēnîm bā’îm bayyāmîm ḥāḏal lihəywōṯ ləśārâ ’ōr<sup>a</sup>ḥ kannāšîm: </p>
 <p>12 watiṣəḥaq śārâ bəqirəbāh lē’mōr ’<sup>a</sup>ḥărê ḇəlōṯî hāyəṯâ-llî ‘eḏənâ wa’ḏōnî zāqēn: </p>
 <p>13 wayyō’mer yəhwâ ’el-’aḇərâām lāmmâ zzeh ṣāḥăqâ śārâ lē’mōr ha’af ’umənām ’ēlēḏ wa’ănî zāqanətî: </p>
 <p>14 hăyipālē’ mêəhwâ dāḇār lammwō‘ēḏ ’āšûḇ ’ēleyḵā kā‘ēṯ ḥayyâ ûləśārâ ḇēn: </p>
 <p>15 watəḵ<sup>a</sup>ḥēš śārâ| lē’mōr lō’ ṣāḥaqətî kî| yārē’â wayyō’mer| lō’ kî ṣāḥāqətə: </p>
 <p>16 wayyāqumû miššām hā’ănāšîm wayyašəqifû ‘al-pənê səḏōm wə’aḇərâām hōlēḵə ‘immām ləšalləḥām: </p>
 <p>17 wayhwōâ ’āmār haməḵasseh ’ănî mē’aḇərâām ’ăšer ’ănî ‘ōśeh: </p>
 <p>18 wə’aḇərâām hāywō yihəyeh ləḡwōy gāḏwōl wə‘āṣûm wəniḇərəḵû ḇwō kōl gwōyê hā’āreṣ: </p>
 <p>19 kî yəḏ<sup>a</sup>‘ətîw ləm<sup>a</sup>‘an ’ăšer yəṣaûeh ’eṯ-bānāyw wə’eṯ-bêṯwō ’<sup>a</sup>ḥărāyw wəšāmərû dereḵə yəhwâ l<sup>a</sup>‘ăśwōṯ ṣəḏāqâ ûmišəpāṭ ləm<sup>a</sup>‘an hāḇî’ yəhwâ ‘al-’aḇərâām ’ēṯ ’ăšer-diber ‘ālāyw: </p>
 <p>20 wayyō’mer yəhwâ z<sup>a</sup>‘ăqaṯ səḏōm w<sup>a</sup>‘ămōrâ kî-rābâ wəḥaṭṭā’ṯām kî ḵāḇəḏâ mə’ōḏ: </p>
 <p>21 ’ērăḏâ-nnā’ wə’erə’eh hakəṣ<sup>a</sup>‘ăqāṯāh habā’â ’ēlay ‘āśû| kālâ wə’im-lō’ ’ēḏā‘â: </p>
 <p>22 wayyifənû miššām hā’ănāšîm wayyēləḵû səḏōmâ wə’aḇərâām ‘wōḏennû ‘ōmēḏ lifənê yəhwâ: </p>
 <p>23 wayyigaš ’aḇərâām wayyō’mar ha’af tisəpeh ṣadîq ‘im-rāšā‘: </p>
 <p>24 ’ûlay yēš ḥămiššîm ṣadîqim bəṯwōḵə hā‘îr ha’af tisəpeh wəlō’-ṯiśśā’ lammāqwōm ləm<sup>a</sup>‘an ḥămiššîm haṣṣadîqim ’ăšer bəqirəbāh: </p>
 <p>25 ḥālilâ lləḵā mē‘ăśōṯ| kadāḇār hazzeh ləhāmîṯ ṣadîq ‘im-rāšā‘ wəhāyâ ḵaṣṣadîq kārāšā‘ ḥālilâ llāḵə hăšōfēṭ kāl-hā’āreṣ lō’ y<sup>a</sup>‘ăśeh mišəpāṭ: </p>
 <p>26 wayyō’mer yəhwâ ’im-’eməṣā’ ḇisəḏōm ḥămiššîm ṣadîqim bəṯwōḵə hā‘îr wənāśā’ṯî ləḵāl-hammāqwōm b<sup>a</sup>‘ăḇûrām: </p>
 <p>27 wayy<sup>a</sup>‘an ’aḇərâām wayyō’mar hinnēh-nā’ hwō’alətî ləḏabēr ’el-’ăḏōnāy wə’ānōḵî ‘āfār wā’ēfer: </p>
 <p>28 ’ûlay y<sup>a</sup>ḥəsərûn ḥămiššîm haṣṣadîqim ḥămiššâ hăṯašəḥîṯ b<sup>a</sup>ḥămiššâ ’eṯ-kāl-hā‘îr wayyō’mer lō’ ’ašəḥîṯ ’im-’eməṣā’ šām ’arəbā‘îm w<sup>a</sup>ḥămiššâ: </p>
 <p>29 wayyōsef ‘wōḏ ləḏabēr ’ēlāyw wayyō’mar ’ûlay yimmāṣə’ûn šām ’arəbā‘îm wayyō’mer lō’ ’e‘ĕśeh b<sup>a</sup>‘ăḇûr hā’arəbā‘îm: </p>
 <p>30 wayyō’mer ’al-nā’ yiḥar la’ḏōnāy wa’ăḏabērâ ’ûlay yimmāṣə’ûn šām šəlōšîm wayyō’mer lō’ ’e‘ĕśeh ’im-’eməṣā’ šām šəlōšîm: </p>
 <p>31 wayyō’mer hinnēh-nā’ hwō’alətî ləḏabēr ’el-’ăḏōnāy ’ûlay yimmāṣə’ûn šām ‘eśərîm wayyō’mer lō’ ’ašəḥîṯ b<sup>a</sup>‘ăḇûr hā‘eśərîm: </p>
 <p>32 wayyō’mer ’al-nā’ yiḥar la’ḏōnāy wa’ăḏabərâ ’aḵə-hap<sup>a</sup>‘am ’ûlay yimmāṣə’ûn šām ‘ăśārâ wayyō’mer lō’ ’ašəḥîṯ b<sup>a</sup>‘ăḇûr hā‘ăśārâ: </p>
 <p>33 wayyēleḵə yəhwâ ka’ăšer killâ ləḏabēr ’el-’aḇərâām wə’aḇərâām šāḇ liməqōmwō: </p>
 </td>
 </tr></table>
 <p></p><hr>
 <center>
 <a href="gen019.htm">Next: Genesis (Bereshit) Chapter 19</a></center>
 </body>