<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa002.htm">Polyglot</a> 
 <a href="../kjv/isa002.htm">KJV</a> 
 <a href="../sep/isa002.htm">Sep</a> 
 <a href="../vul/isa002.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa001.htm">Previous</a> 
 <a href="isa003.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָר֙ אֲשֶׁ֣ר חָזָ֔ה יְשַֽׁעְיָ֖הוּ בֶּן־אָמ֑וֹץ עַל־יְהוּדָ֖ה וִירוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֣ה׀ בְּאַחֲרִ֣ית הַיָּמִ֗ים נָכ֨וֹן יִֽהְיֶ֜ה הַ֤ר בֵּית־יְהוָה֙ בְּרֹ֣אשׁ הֶהָרִ֔ים וְנִשָּׂ֖א מִגְּבָע֑וֹת וְנָהֲר֥וּ אֵלָ֖יו כָּל־הַגּוֹיִֽם׃ </span></p>
 <p align="RIGHT"><span lang="he">‎<a name="003">3</a> ‏וְֽהָלְכ֞וּ עַמִּ֣ים רַבִּ֗ים וְאָמְרוּ֙ לְכ֣וּ׀ וְנַעֲלֶ֣ה אֶל־הַר־יְהוָ֗ה אֶל־בֵּית֙ אֱלֹהֵ֣י יַעֲקֹ֔ב וְיֹרֵ֙נוּ֙ מִדְּרָכָ֔יו וְנֵלְכָ֖ה בְּאֹרְחֹתָ֑יו כִּ֤י מִצִּיּוֹן֙ תֵּצֵ֣א תוֹרָ֔ה וּדְבַר־יְהוָ֖ה מִירוּשָׁלִָֽם׃ </span></p>
 <p align="RIGHT"><span lang="he">‎<a name="004">4</a> ‏וְשָׁפַט֙ בֵּ֣ין הַגּוֹיִ֔ם וְהוֹכִ֖יחַ לְעַמִּ֣ים רַבִּ֑ים וְכִתְּת֨וּ חַרְבוֹתָ֜ם לְאִתִּ֗ים וַחֲנִיתֽוֹתֵיהֶם֙ לְמַזְמֵר֔וֹת לֹא־יִשָּׂ֨א ג֤וֹי אֶל־גּוֹי֙ חֶ֔רֶב וְלֹא־יִלְמְד֥וּ ע֖וֹד מִלְחָמָֽה׃ פ</span></p>
 <p align="RIGHT"><span lang="he">‎<a name="005">5</a> ‏בֵּ֖ית יַעֲקֹ֑ב לְכ֥וּ וְנֵלְכָ֖ה בְּא֥וֹר יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏כִּ֣י נָטַ֗שְׁתָּה עַמְּךָ֙ בֵּ֣ית יַעֲקֹ֔ב כִּ֤י מָלְאוּ֙ מִקֶּ֔דֶם וְעֹֽנְנִ֖ים כַּפְּלִשְׁתִּ֑ים וּבְיַלְדֵ֥י נָכְרִ֖ים יַשְׂפִּֽיקוּ׃ </span></p>
 <p align="RIGHT"><span lang="he">‎<a name="007">7</a> ‏וַתִּמָּלֵ֤א אַרְצוֹ֙ כֶּ֣סֶף וְזָהָ֔ב וְאֵ֥ין קֵ֖צֶה לְאֹצְרֹתָ֑יו וַתִּמָּלֵ֤א אַרְצוֹ֙ סוּסִ֔ים וְאֵ֥ין קֵ֖צֶה לְמַרְכְּבֹתָֽיו׃ </span></p>
 <p align="RIGHT"><span lang="he">‎<a name="008">8</a> ‏וַתִּמָּלֵ֥א אַרְצ֖וֹ אֱלִילִ֑ים לְמַעֲשֵׂ֤ה יָדָיו֙ יִֽשְׁתַּחֲו֔וּ לַאֲשֶׁ֥ר עָשׂ֖וּ אֶצְבְּעֹתָֽיו׃ </span></p>
 <p align="RIGHT"><span lang="he">‎<a name="009">9</a> ‏וַיִּשַּׁ֥ח אָדָ֖ם וַיִּשְׁפַּל־אִ֑ישׁ וְאַל־תִּשָּׂ֖א לָהֶֽם׃ </span></p>
 <p align="RIGHT"><span lang="he">‎<a name="010">10</a> ‏בּ֣וֹא בַצּ֔וּר וְהִטָּמֵ֖ן בֶּֽעָפָ֑ר מִפְּנֵי֙ פַּ֣חַד יְהוָ֔ה וּמֵהֲדַ֖ר גְּאֹנֽוֹ׃ </span></p>
 <p align="RIGHT"><span lang="he">‎<a name="011">11</a> ‏עֵינֵ֞י גַּבְה֤וּת אָדָם֙ שָׁפֵ֔ל וְשַׁ֖ח ר֣וּם אֲנָשִׁ֑ים וְנִשְׂגַּ֧ב יְהוָ֛ה לְבַדּ֖וֹ בַּיּ֥וֹם הַהֽוּא׃ ס</span></p>
 <p align="RIGHT"><span lang="he">‎<a name="012">12</a> ‏כִּ֣י י֞וֹם לַיהוָ֧ה צְבָא֛וֹת עַ֥ל כָּל־גֵּאֶ֖ה וָרָ֑ם וְעַ֖ל כָּל־נִשָּׂ֥א וְשָׁפֵֽל׃ </span></p>
 <p align="RIGHT"><span lang="he">‎<a name="013">13</a> ‏וְעַל֙ כָּל־אַרְזֵ֣י הַלְּבָנ֔וֹן הָרָמִ֖ים וְהַנִּשָּׂאִ֑ים וְעַ֖ל כָּל־אַלּוֹנֵ֥י הַבָּשָֽׁן׃ </span></p>
 <p align="RIGHT"><span lang="he">‎<a name="014">14</a> ‏וְעַ֖ל כָּל־הֶהָרִ֣ים הָרָמִ֑ים וְעַ֖ל כָּל־הַגְּבָע֥וֹת הַנִּשָּׂאֽוֹת׃ </span></p>
 <p align="RIGHT"><span lang="he">‎<a name="015">15</a> ‏וְעַ֖ל כָּל־מִגְדָּ֣ל גָּבֹ֑הַ<font color="red"><sup>1</sup></font> וְעַ֖ל כָּל־חוֹמָ֥ה בְצוּרָֽה׃ </span></p>
 <p align="RIGHT"><span lang="he">‎<a name="016">16</a> ‏וְעַ֖ל כָּל־אֳנִיּ֣וֹת תַּרְשִׁ֑ישׁ וְעַ֖ל כָּל־שְׂכִיּ֥וֹת הַחֶמְדָּֽה׃ </span></p>
 <p align="RIGHT"><span lang="he">‎<a name="017">17</a> ‏וְשַׁח֙ גַּבְה֣וּת הָאָדָ֔ם וְשָׁפֵ֖ל ר֣וּם אֲנָשִׁ֑ים וְנִשְׂגַּ֧ב יְהוָ֛ה לְבַדּ֖וֹ בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="018">18</a> ‏וְהָאֱלִילִ֖ים כָּלִ֥יל יַחֲלֹֽף׃ </span></p>
 <p align="RIGHT"><span lang="he">‎<a name="019">19</a> ‏וּבָ֙אוּ֙ בִּמְעָר֣וֹת צֻרִ֔ים וּבִמְחִלּ֖וֹת עָפָ֑ר מִפְּנֵ֞י פַּ֤חַד יְהוָה֙ וּמֵהֲדַ֣ר גְּאוֹנ֔וֹ בְּקוּמ֖וֹ לַעֲרֹ֥ץ הָאָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏בַּיּ֤וֹם הַהוּא֙ יַשְׁלִ֣יךְ הָאָדָ֔ם אֵ֚ת אֱלִילֵ֣י כַסְפּ֔וֹ וְאֵ֖ת אֱלִילֵ֣י זְהָב֑וֹ אֲשֶׁ֤ר עָֽשׂוּ־לוֹ֙ לְהִֽשְׁתַּחֲוֹ֔ת לַחְפֹּ֥ר פֵּר֖וֹת וְלָעֲטַלֵּפִֽים׃ </span></p>
 <p align="RIGHT"><span lang="he">‎<a name="021">21</a> ‏לָבוֹא֙ בְּנִקְר֣וֹת הַצֻּרִ֔ים וּבִסְעִפֵ֖י הַסְּלָעִ֑ים מִפְּנֵ֞י פַּ֤חַד יְהוָה֙ וּמֵהֲדַ֣ר גְּאוֹנ֔וֹ בְּקוּמ֖וֹ לַעֲרֹ֥ץ הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏חִדְל֤וּ לָכֶם֙ מִן־הָ֣אָדָ֔ם אֲשֶׁ֥ר נְשָׁמָ֖ה בְּאַפּ֑וֹ כִּֽי־בַמֶּ֥ה נֶחְשָׁ֖ב הֽוּא׃ פ</span></p>
 </td>
 <td width="50%">
 <p>1 hadāḇār ’ăšer ḥāzâ yəš<sup>a</sup>‘əyâû ben-’āmwōṣ ‘al-yəhûḏâ wîrûšālāim: </p>
 <p>2 wəhāyâ| bə’<sup>a</sup>ḥărîṯ hayyāmîm nāḵwōn yihəyeh har bêṯ-yəhwâ bərō’š hehārîm wəniśśā’ migəḇā‘wōṯ wənâărû ’ēlāyw kāl-hagwōyim: </p>
 <p>3 wəhāləḵû ‘ammîm rabîm wə’āmərû ləḵû| wən<sup>a</sup>‘ăleh ’el-har-yəhwâ ’el-bêṯ ’ĕlōhê y<sup>a</sup>‘ăqōḇ wəyōrēnû midərāḵāyw wənēləḵâ bə’ōrəḥōṯāyw kî miṣṣîywōn tēṣē’ ṯwōrâ ûḏəḇar-yəhwâ mîrûšālāim: </p>
 <p>4 wəšāfaṭ bên hagwōyim wəhwōḵîḥa lə‘ammîm rabîm wəḵitəṯû ḥarəḇwōṯām lə’itîm w<sup>a</sup>ḥănîṯwōṯêhem ləmazəmērwōṯ lō’-yiśśā’ ḡwōy ’el-gwōy ḥereḇ wəlō’-yiləməḏû ‘wōḏ miləḥāmâ: f</p>
 <p>5 bêṯ y<sup>a</sup>‘ăqōḇ ləḵû wənēləḵâ bə’wōr yəhwâ: </p>
 <p>6 kî nāṭašətâ ‘amməḵā bêṯ y<sup>a</sup>‘ăqōḇ kî mālə’û miqqeḏem wə‘ōnənîm kapəlišətîm ûḇəyaləḏê nāḵərîm yaśəpîqû: </p>
 <p>7 watimmālē’ ’arəṣwō kesef wəzâāḇ wə’ên qēṣeh lə’ōṣərōṯāyw watimmālē’ ’arəṣwō sûsîm wə’ên qēṣeh ləmarəkəḇōṯāyw: </p>
 <p>8 watimmālē’ ’arəṣwō ’ĕlîlîm ləm<sup>a</sup>‘ăśēh yāḏāyw yišət<sup>a</sup>ḥăwû la’ăšer ‘āśû ’eṣəbə‘ōṯāyw: </p>
 <p>9 wayyišš<sup>a</sup>ḥ ’āḏām wayyišəpal-’îš wə’al-tiśśā’ lâem: </p>
 <p>10 bwō’ ḇaṣṣûr wəhiṭṭāmēn be‘āfār mipənê p<sup>a</sup>ḥaḏ yəhwâ ûmēhăḏar gə’ōnwō: </p>
 <p>11 ‘ênê gaḇəhûṯ ’āḏām šāfēl wəš<sup>a</sup>ḥ rûm ’ănāšîm wəniśəgaḇ yəhwâ ləḇadwō bayywōm hahû’: s</p>
 <p>12 kî ywōm layhwâ ṣəḇā’wōṯ ‘al kāl-gē’eh wārām wə‘al kāl-niśśā’ wəšāfēl: </p>
 <p>13 wə‘al kāl-’arəzê halləḇānwōn hārāmîm wəhanniśśā’îm wə‘al kāl-’allwōnê habāšān: </p>
 <p>14 wə‘al kāl-hehārîm hārāmîm wə‘al kāl-hagəḇā‘wōṯ hanniśśā’wōṯ: </p>
 <p>15 wə‘al kāl-miḡədāl gāḇōha<font color="red"><sup>1</sup></font> wə‘al kāl-ḥwōmâ ḇəṣûrâ: </p>
 <p>16 wə‘al kāl-’ŏnîywōṯ tarəšîš wə‘al kāl-śəḵîywōṯ h<sup>a</sup>ḥemədâ: </p>
 <p>17 wəš<sup>a</sup>ḥ gaḇəhûṯ hā’āḏām wəšāfēl rûm ’ănāšîm wəniśəgaḇ yəhwâ ləḇadwō bayywōm hahû’: </p>
 <p>18 wəhā’ĕlîlîm kālîl y<sup>a</sup>ḥălōf: </p>
 <p>19 ûḇā’û bimə‘ārwōṯ ṣurîm ûḇiməḥillwōṯ ‘āfār mipənê p<sup>a</sup>ḥaḏ yəhwâ ûmēhăḏar gə’wōnwō bəqûmwō l<sup>a</sup>‘ărōṣ hā’āreṣ: </p>
 <p>20 bayywōm hahû’ yašəlîḵə hā’āḏām ’ēṯ ’ĕlîlê ḵasəpwō wə’ēṯ ’ĕlîlê zəhāḇwō ’ăšer ‘āśû-lwō ləhišət<sup>a</sup>ḥăwōṯ l<sup>a</sup>ḥəpōr pērwōṯ wəlā‘ăṭallēfîm: </p>
 <p>21 lāḇwō’ bəniqərwōṯ haṣṣurîm ûḇisə‘ifê hassəlā‘îm mipənê p<sup>a</sup>ḥaḏ yəhwâ ûmēhăḏar gə’wōnwō bəqûmwō l<sup>a</sup>‘ărōṣ hā’āreṣ: </p>
 <p>22 ḥiḏəlû lāḵem min-hā’āḏām ’ăšer nəšāmâ bə’apwō kî-ḇammeh neḥəšāḇ hû’: f</p>
 </td>
 </tr></table>
 <p></p><hr>
 <center>
 <a href="isa003.htm">Next: Isaiah (Yisheyah) Chapter 3</a></center>
 </body>