<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh006.htm">Polyglot</a> 
 <a href="../kjv/neh006.htm">KJV</a> 
 <a href="../vul/neh006.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh005.htm">Previous</a> 
 <a href="neh007.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י כַאֲשֶׁ֣ר נִשְׁמַ֣ע לְסַנְבַלַּ֣ט וְ֠טוֹבִיָּה וּלְגֶ֨שֶׁם הָֽעַרְבִ֜י וּלְיֶ֣תֶר אֹֽיְבֵ֗ינוּ כִּ֤י בָנִ֙יתִי֙ אֶת־הַ֣חוֹמָ֔ה וְלֹא־נ֥וֹתַר בָּ֖הּ פָּ֑רֶץ גַּ֚ם עַד־הָעֵ֣ת הַהִ֔יא דְּלָת֖וֹת לֹא־הֶעֱמַ֥דְתִּי בַשְּׁעָרִֽים׃ </span></p>
 <p align="RIGHT"><span lang="he">‎<a name="002">2</a> ‏וַיִּשְׁלַ֨ח סַנְבַלַּ֤ט וְגֶ֙שֶׁם֙ אֵלַ֣י לֵאמֹ֔ר לְכָ֞ה וְנִֽוָּעֲדָ֥ה יַחְדָּ֛ו בַּכְּפִירִ֖ים בְּבִקְעַ֣ת אוֹנ֑וֹ וְהֵ֙מָּה֙ חֹֽשְׁבִ֔ים לַעֲשׂ֥וֹת לִ֖י רָעָֽה׃ </span></p>
 <p align="RIGHT"><span lang="he">‎<a name="003">3</a> ‏וָאֶשְׁלְחָ֨ה עֲלֵיהֶ֤ם מַלְאָכִים֙ לֵאמֹ֔ר מְלָאכָ֤ה גְדוֹלָה֙ אֲנִ֣י עֹשֶׂ֔ה וְלֹ֥א אוּכַ֖ל לָרֶ֑דֶת לָ֣מָּה תִשְׁבַּ֤ת הַמְּלָאכָה֙ כַּאֲשֶׁ֣ר אַרְפֶּ֔הָ וְיָרַדְתִּ֖י אֲלֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׁלְח֥וּ אֵלַ֛י כַּדָּבָ֥ר הַזֶּ֖ה אַרְבַּ֣ע פְּעָמִ֑ים וָאָשִׁ֥יב אוֹתָ֖ם כַּדָּבָ֥ר הַזֶּֽה׃ ס</span></p>
 <p align="RIGHT"><span lang="he">‎<a name="005">5</a> ‏וַיִּשְׁלַח֩ אֵלַ֨י סַנְבַלַּ֜ט כַּדָּבָ֥ר הַזֶּ֛ה פַּ֥עַם חֲמִישִׁ֖ית אֶֽת־נַעֲר֑וֹ וְאִגֶּ֥רֶת פְּתוּחָ֖ה בְּיָדֽוֹ׃ </span></p>
 <p align="RIGHT"><span lang="he">‎<a name="006">6</a> ‏כָּת֣וּב בָּ֗הּ בַּגּוֹיִ֤ם נִשְׁמָע֙ וְגַשְׁמ֣וּ אֹמֵ֔ר אַתָּ֤ה וְהַיְּהוּדִים֙ חֹשְׁבִ֣ים לִמְר֔וֹד עַל־כֵּ֛ן אַתָּ֥ה בוֹנֶ֖ה הַחוֹמָ֑ה וְאַתָּ֗ה הוֶֹ֤ה לָהֶם֙ לְמֶ֔לֶךְ כַּדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="007">7</a> ‏וְגַם־נְבִיאִ֡ים הֶעֱמַ֣דְתָּ לִקְרֹא֩ עָלֶ֨יךָ בִֽירוּשָׁלִַ֜ם לֵאמֹ֗ר מֶ֚לֶךְ בִּֽיהוּדָ֔ה וְעַתָּה֙ יִשָּׁמַ֣ע לַמֶּ֔לֶךְ כַּדְּבָרִ֣ים הָאֵ֑לֶּה וְעַתָּ֣ה לְכָ֔ה וְנִֽוָּעֲצָ֖ה יַחְדָּֽו׃ ס</span></p>
 <p align="RIGHT"><span lang="he">‎<a name="008">8</a> ‏וָאֶשְׁלְחָ֤ה אֵלָיו֙ לֵאמֹ֔ר לֹ֤א נִֽהְיָה֙ כַּדְּבָרִ֣ים הָאֵ֔לֶּה אֲשֶׁ֖ר אַתָּ֣ה אוֹמֵ֑ר כִּ֥י מִֽלִּבְּךָ֖ אַתָּ֥ה בוֹדָֽאם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="009">9</a> ‏כִּ֣י כֻלָּ֗ם מְיָֽרְאִ֤ים אוֹתָ֙נוּ֙ לֵאמֹ֔ר יִרְפּ֧וּ יְדֵיהֶ֛ם מִן־הַמְּלָאכָ֖ה וְלֹ֣א תֵעָשֶׂ֑ה וְעַתָּ֖ה חַזֵּ֥ק אֶת־יָדָֽי׃ </span></p>
 <p align="RIGHT"><span lang="he">‎<a name="010">10</a> ‏וַאֲנִי־בָ֗אתִי בֵּ֣ית שְֽׁמַֽעְיָ֧ה בֶן־דְּלָיָ֛ה בֶּן־מְהֵֽיטַבְאֵ֖ל וְה֣וּא עָצ֑וּר וַיֹּ֡אמֶר נִוָּעֵד֩ אֶל־בֵּ֨ית הָאֱלֹהִ֜ים אֶל־תּ֣וֹךְ הַֽהֵיכָ֗ל וְנִסְגְּרָה֙ דַּלְת֣וֹת הַהֵיכָ֔ל כִּ֚י בָּאִ֣ים לְהָרְגֶ֔ךָ וְלַ֖יְלָה בָּאִ֥ים לְהָרְגֶֽךָ׃ </span></p>
 <p align="RIGHT"><span lang="he">‎<a name="011">11</a> ‏וָאֹמְרָ֗ה הַאִ֤ישׁ כָּמ֙וֹנִי֙ יִבְרָ֔ח וּמִ֥י כָמ֛וֹנִי אֲשֶׁר־יָב֥וֹא אֶל־הַהֵיכָ֖ל וָחָ֑י לֹ֖א אָבֽוֹא׃ </span></p>
 <p align="RIGHT"><span lang="he">‎<a name="012">12</a> ‏וָאַכִּ֕ירָה וְהִנֵּ֥ה לֹֽא־אֱלֹהִ֖ים שְׁלָח֑וֹ כִּ֤י הַנְּבוּאָה֙ דִּבֶּ֣ר עָלַ֔י וְטוֹבִיָּ֥ה וְסַנְבַלַּ֖ט שְׂכָרֽוֹ׃ </span></p>
 <p align="RIGHT"><span lang="he">‎<a name="013">13</a> ‏לְמַ֤עַן שָׂכוּר֙ ה֔וּא לְמַֽעַן־אִירָ֥א וְאֶֽעֱשֶׂה־כֵּ֖ן וְחָטָ֑אתִי וְהָיָ֤ה לָהֶם֙ לְשֵׁ֣ם רָ֔ע לְמַ֖עַן יְחָֽרְפֽוּנִי׃ פ</span></p>
 <p align="RIGHT"><span lang="he">‎<a name="014">14</a> ‏זָכְרָ֧ה אֱלֹהַ֛י לְטוֹבִיָּ֥ה וּלְסַנְבַלַּ֖ט כְּמַעֲשָׂ֣יו אֵ֑לֶּה וְגַ֨ם לְנוֹעַדְיָ֤ה הַנְּבִיאָה֙ וּלְיֶ֣תֶר הַנְּבִיאִ֔ים אֲשֶׁ֥ר הָי֖וּ מְיָֽרְאִ֥ים אוֹתִֽי׃ </span></p>
 <p align="RIGHT"><span lang="he">‎<a name="015">15</a> ‏וַתִּשְׁלַם֙ הַֽחוֹמָ֔ה בְּעֶשְׂרִ֥ים וַחֲמִשָּׁ֖ה לֶאֱל֑וּל לַחֲמִשִּׁ֥ים וּשְׁנַ֖יִם יֽוֹם׃ פ</span></p>
 <p align="RIGHT"><span lang="he">‎<a name="016">16</a> ‏וַיְהִ֗י כַּאֲשֶׁ֤ר שָֽׁמְעוּ֙ כָּל־א֣וֹיְבֵ֔ינוּ וַיִּֽרְא֗וּ כָּל־הַגּוֹיִם֙ אֲשֶׁ֣ר סְבִֽיבֹתֵ֔ינוּ וַיִּפְּל֥וּ מְאֹ֖ד בְּעֵינֵיהֶ֑ם וַיֵּ֣דְע֔וּ כִּ֚י מֵאֵ֣ת אֱלֹהֵ֔ינוּ נֶעֶשְׂתָ֖ה הַמְּלָאכָ֥ה הַזֹּֽאת׃ </span></p>
 <p align="RIGHT"><span lang="he">‎<a name="017">17</a> ‏גַּ֣ם׀ בַּיָּמִ֣ים הָהֵ֗ם מַרְבִּ֞ים חֹרֵ֤י יְהוּדָה֙ אִגְּרֹ֣תֵיהֶ֔ם הוֹלְכ֖וֹת עַל־טוֹבִיָּ֑ה וַאֲשֶׁ֥ר לְטוֹבִיָּ֖ה בָּא֥וֹת אֲלֵיהֶֽם׃ </span></p>
 <p align="RIGHT"><span lang="he">‎<a name="018">18</a> ‏כִּי־רַבִּ֣ים בִּֽיהוּדָ֗ה בַּעֲלֵ֤י שְׁבוּעָה֙ ל֔וֹ כִּי־חָתָ֥ן ה֖וּא לִשְׁכַנְיָ֣ה בֶן־אָרַ֑ח וִֽיהוֹחָנָ֣ן בְּנ֔וֹ לָקַ֕ח אֶת־בַּת־מְשֻׁלָּ֖ם בֶּ֥ן בֶּֽרֶכְיָֽה׃ </span></p>
 <p align="RIGHT"><span lang="he">‎<a name="019">19</a> ‏גַּ֣ם טוֹבֹתָ֗יו הָי֤וּ אֹמְרִים֙ לְפָנַ֔י וּדְבָרַ֕י הָי֥וּ מוֹצִיאִ֖ים ל֑וֹ אִגְּר֛וֹת שָׁלַ֥ח טוֹבִיָּ֖ה לְיָֽרְאֵֽנִי׃ </span></p>
 </td>
 <td width="50%">
 <p>1 wayəhî ḵa’ăšer nišəm<sup>a</sup>‘ ləsanəḇallaṭ wəṭwōḇîyâ ûləḡešem hā‘arəḇî ûləyeṯer ’ōyəḇênû kî ḇānîṯî ’eṯ-h<sup>a</sup>ḥwōmâ wəlō’-nwōṯar bāh pāreṣ gam ‘aḏ-hā‘ēṯ hahî’ dəlāṯwōṯ lō’-he‘ĕmaḏətî ḇaššə‘ārîm: </p>
 <p>2 wayyišəl<sup>a</sup>ḥ sanəḇallaṭ wəḡešem ’ēlay lē’mōr ləḵâ wəniûā‘ăḏâ y<sup>a</sup>ḥədāw bakəfîrîm bəḇiqə‘aṯ ’wōnwō wəhēmmâ ḥōšəḇîm l<sup>a</sup>‘ăśwōṯ lî rā‘â: </p>
 <p>3 wā’ešələḥâ ‘ălêhem malə’āḵîm lē’mōr məlā’ḵâ ḡəḏwōlâ ’ănî ‘ōśeh wəlō’ ’ûḵal lāreḏeṯ lāmmâ ṯišəbaṯ hamməlā’ḵâ ka’ăšer ’arəpehā wəyāraḏətî ’ălêḵem: </p>
 <p>4 wayyišələḥû ’ēlay kadāḇār hazzeh ’arəb<sup>a</sup>‘ pə‘āmîm wā’āšîḇ ’wōṯām kadāḇār hazzeh: s</p>
 <p>5 wayyišəl<sup>a</sup>ḥ ’ēlay sanəḇallaṭ kadāḇār hazzeh p<sup>a</sup>‘am ḥămîšîṯ ’eṯ-n<sup>a</sup>‘ărwō wə’igereṯ pəṯûḥâ bəyāḏwō: </p>
 <p>6 kāṯûḇ bāh bagwōyim nišəmā‘ wəḡašəmû ’ōmēr ’atâ wəhayyəhûḏîm ḥōšəḇîm limərwōḏ ‘al-kēn ’atâ ḇwōneh h<sup>a</sup>ḥwōmâ wə’atâ hwōeh lâem ləmeleḵə kadəḇārîm hā’ēlleh: </p>
 <p>7 wəḡam-nəḇî’îm he‘ĕmaḏətā liqərō’ ‘āleyḵā ḇîrûšālaim lē’mōr meleḵə bîhûḏâ wə‘atâ yiššām<sup>a</sup>‘ lammeleḵə kadəḇārîm hā’ēlleh wə‘atâ ləḵâ wəniûā‘ăṣâ y<sup>a</sup>ḥədāw: s</p>
 <p>8 wā’ešələḥâ ’ēlāyw lē’mōr lō’ nihəyâ kadəḇārîm hā’ēlleh ’ăšer ’atâ ’wōmēr kî millibəḵā ’atâ ḇwōḏā’m:<font color="red"><sup>1</sup></font> </p>
 <p>9 kî ḵullām məyārə’îm ’wōṯānû lē’mōr yirəpû yəḏêhem min-hamməlā’ḵâ wəlō’ ṯē‘āśeh wə‘atâ ḥazzēq ’eṯ-yāḏāy: </p>
 <p>10 wa’ănî-ḇā’ṯî bêṯ šəm<sup>a</sup>‘əyâ ḇen-dəlāyâ ben-məhêṭaḇə’ēl wəhû’ ‘āṣûr wayyō’mer niûā‘ēḏ ’el-bêṯ hā’ĕlōhîm ’el-twōḵə hahêḵāl wənisəgərâ daləṯwōṯ hahêḵāl kî bā’îm ləhārəḡeḵā wəlayəlâ bā’îm ləhārəḡeḵā: </p>
 <p>11 wā’ōmərâ ha’îš kāmwōnî yiḇərāḥ ûmî ḵāmwōnî ’ăšer-yāḇwō’ ’el-hahêḵāl wāḥāy lō’ ’āḇwō’: </p>
 <p>12 wā’akîrâ wəhinnēh lō’-’ĕlōhîm šəlāḥwō kî hannəḇû’â diber ‘ālay wəṭwōḇîyâ wəsanəḇallaṭ śəḵārwō: </p>
 <p>13 ləm<sup>a</sup>‘an śāḵûr hû’ ləm<sup>a</sup>‘an-’îrā’ wə’e‘ĕśeh-kēn wəḥāṭā’ṯî wəhāyâ lâem ləšēm rā‘ ləm<sup>a</sup>‘an yəḥārəfûnî: f</p>
 <p>14 zāḵərâ ’ĕlōhay ləṭwōḇîyâ ûləsanəḇallaṭ kəm<sup>a</sup>‘ăśāyw ’ēlleh wəḡam lənwō‘aḏəyâ hannəḇî’â ûləyeṯer hannəḇî’îm ’ăšer hāyû məyārə’îm ’wōṯî: </p>
 <p>15 watišəlam h<sup>a</sup>ḥwōmâ bə‘eśərîm w<sup>a</sup>ḥămiššâ le’ĕlûl l<sup>a</sup>ḥămiššîm ûšənayim ywōm: f</p>
 <p>16 wayəhî ka’ăšer šāmə‘û kāl-’wōyəḇênû wayyirə’û kāl-hagwōyim ’ăšer səḇîḇōṯênû wayyipəlû mə’ōḏ bə‘ênêhem wayyēḏə‘û kî mē’ēṯ ’ĕlōhênû ne‘eśəṯâ hamməlā’ḵâ hazzō’ṯ: </p>
 <p>17 gam| bayyāmîm hâēm marəbîm ḥōrê yəhûḏâ ’igərōṯêhem hwōləḵwōṯ ‘al-ṭwōḇîyâ wa’ăšer ləṭwōḇîyâ bā’wōṯ ’ălêhem: </p>
 <p>18 kî-rabîm bîhûḏâ b<sup>a</sup>‘ălê šəḇû‘â lwō kî-ḥāṯān hû’ lišəḵanəyâ ḇen-’ār<sup>a</sup>ḥ wîhwōḥānān bənwō lāq<sup>a</sup>ḥ ’eṯ-baṯ-məšullām ben bereḵəyâ: </p>
 <p>19 gam ṭwōḇōṯāyw hāyû ’ōmərîm ləfānay ûḏəḇāray hāyû mwōṣî’îm lwō ’igərwōṯ šāl<sup>a</sup>ḥ ṭwōḇîyâ ləyārə’ēnî: </p>
 </td>
 </tr></table>
 <p></p><hr>
 <center>
 <a href="neh007.htm">Next: Nehemiah (Nechemiyah) Chapter 7</a></center>
 </body>