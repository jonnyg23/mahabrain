<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc007.htm">Polyglot</a> 
 <a href="../kjv/ecc007.htm">KJV</a> 
 <a href="../sep/ecc007.htm">Sep</a> 
 <a href="../vul/ecc007.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc006.htm">Previous</a> 
 <a href="ecc008.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ט֥וֹב שֵׁ֖ם מִשֶּׁ֣מֶן ט֑וֹב וְי֣וֹם הַמָּ֔וֶת מִיּ֖וֹם הִוָּלְדֽוֹ׃ </span></p>
 <p align="RIGHT"><span lang="he">‎<a name="002">2</a> ‏ט֞וֹב לָלֶ֣כֶת אֶל־בֵּֽית־אֵ֗בֶל מִלֶּ֙כֶת֙ אֶל־בֵּ֣ית מִשְׁתֶּ֔ה בַּאֲשֶׁ֕ר ה֖וּא ס֣וֹף כָּל־הָאָדָ֑ם וְהַחַ֖י יִתֵּ֥ן אֶל־לִבּֽוֹ׃ </span></p>
 <p align="RIGHT"><span lang="he">‎<a name="003">3</a> ‏ט֥וֹב כַּ֖עַס מִשְּׂחֹ֑ק כִּֽי־בְרֹ֥עַ פָּנִ֖ים יִ֥יטַב לֵֽב׃ </span></p>
 <p align="RIGHT"><span lang="he">‎<a name="004">4</a> ‏לֵ֤ב חֲכָמִים֙ בְּבֵ֣ית אֵ֔בֶל וְלֵ֥ב כְּסִילִ֖ים בְּבֵ֥ית שִׂמְחָֽה׃ </span></p>
 <p align="RIGHT"><span lang="he">‎<a name="005">5</a> ‏ט֕וֹב לִשְׁמֹ֖עַ גַּעֲרַ֣ת חָכָ֑ם מֵאִ֕ישׁ שֹׁמֵ֖עַ שִׁ֥יר כְּסִילִֽים׃ </span></p>
 <p align="RIGHT"><span lang="he">‎<a name="006">6</a> ‏כִּ֣י כְק֤וֹל הַסִּירִים֙ תַּ֣חַת הַסִּ֔יר כֵּ֖ן שְׂחֹ֣ק הַכְּסִ֑יל וְגַם־זֶ֖ה הָֽבֶל׃ </span></p>
 <p align="RIGHT"><span lang="he">‎<a name="007">7</a> ‏כִּ֥י הָעֹ֖שֶׁק יְהוֹלֵ֣ל חָכָ֑ם וִֽיאַבֵּ֥ד אֶת־לֵ֖ב מַתָּנָֽה׃ </span></p>
 <p align="RIGHT"><span lang="he">‎<a name="008">8</a> ‏ט֛וֹב אַחֲרִ֥ית דָּבָ֖ר מֵֽרֵאשִׁית֑וֹ ט֥וֹב אֶֽרֶךְ־ר֖וּחַ מִגְּבַהּ־רֽוּחַ׃ </span></p>
 <p align="RIGHT"><span lang="he">‎<a name="009">9</a> ‏אַל־תְּבַהֵ֥ל בְּרֽוּחֲךָ֖ לִכְע֑וֹס כִּ֣י כַ֔עַס בְּחֵ֥יק כְּסִילִ֖ים יָנֽוּחַ׃ </span></p>
 <p align="RIGHT"><span lang="he">‎<a name="010">10</a> ‏אַל־תֹּאמַר֙ מֶ֣ה הָיָ֔ה שֶׁ֤הַיָּמִים֙ הָרִ֣אשֹׁנִ֔ים הָי֥וּ טוֹבִ֖ים מֵאֵ֑לֶּה כִּ֛י לֹ֥א מֵחָכְמָ֖ה שָׁאַ֥לְתָּ עַל־זֶֽה׃ </span></p>
 <p align="RIGHT"><span lang="he">‎<a name="011">11</a> ‏טוֹבָ֥ה חָכְמָ֖ה עִֽם־נַחֲלָ֑ה וְיֹתֵ֖ר לְרֹאֵ֥י הַשָּֽׁמֶשׁ׃ </span></p>
 <p align="RIGHT"><span lang="he">‎<a name="012">12</a> ‏כִּ֛י בְּצֵ֥ל הַֽחָכְמָ֖ה בְּצֵ֣ל הַכָּ֑סֶף וְיִתְר֣וֹן דַּ֔עַת הַֽחָכְמָ֖ה תְּחַיֶּ֥ה בְעָלֶֽיהָ׃ </span></p>
 <p align="RIGHT"><span lang="he">‎<a name="013">13</a> ‏רְאֵ֖ה אֶת־מַעֲשֵׂ֣ה הָאֱלֹהִ֑ים כִּ֣י מִ֤י יוּכַל֙ לְתַקֵּ֔ן אֵ֖ת אֲשֶׁ֥ר עִוְּתֽוֹ׃ </span></p>
 <p align="RIGHT"><span lang="he">‎<a name="014">14</a> ‏בְּי֤וֹם טוֹבָה֙ הֱיֵ֣ה בְט֔וֹב וּבְי֥וֹם רָעָ֖ה רְאֵ֑ה גַּ֣ם אֶת־זֶ֤ה לְעֻמַּת־זֶה֙ עָשָׂ֣ה הָֽאֱלֹהִ֔ים עַל־דִּבְרַ֗ת שֶׁלֹּ֨א יִמְצָ֧א הָֽאָדָ֛ם אַחֲרָ֖יו מְאֽוּמָה׃ </span></p>
 <p align="RIGHT"><span lang="he">‎<a name="015">15</a> ‏אֶת־הַכֹּ֥ל רָאִ֖יתִי בִּימֵ֣י הֶבְלִ֑י יֵ֤שׁ צַדִּיק֙ אֹבֵ֣ד בְּצִדְק֔וֹ וְיֵ֣שׁ רָשָׁ֔ע מַאֲרִ֖יךְ בְּרָעָתֽוֹ׃ </span></p>
 <p align="RIGHT"><span lang="he">‎<a name="016">16</a> ‏אַל־תְּהִ֤י צַדִּיק֙ הַרְבֵּ֔ה וְאַל־תִּתְחַכַּ֖ם יוֹתֵ֑ר לָ֖מָּה תִּשּׁוֹמֵֽם׃ </span></p>
 <p align="RIGHT"><span lang="he">‎<a name="017">17</a> ‏אַל־תִּרְשַׁ֥ע הַרְבֵּ֖ה וְאַל־תְּהִ֣י סָכָ֑ל לָ֥מָּה תָמ֖וּת בְּלֹ֥א עִתֶּֽךָ׃ </span></p>
 <p align="RIGHT"><span lang="he">‎<a name="018">18</a> ‏ט֚וֹב אֲשֶׁ֣ר תֶּאֱחֹ֣ז בָּזֶ֔ה וְגַם־מִזֶּ֖ה אַל־תַּנַּ֣ח אֶת־יָדֶ֑ךָ כִּֽי־יְרֵ֥א אֱלֹהִ֖ים יֵצֵ֥א אֶת־כֻּלָּֽם׃ </span></p>
 <p align="RIGHT"><span lang="he">‎<a name="019">19</a> ‏הַֽחָכְמָ֖ה תָּעֹ֣ז לֶחָכָ֑ם מֵֽעֲשָׂרָה֙ שַׁלִּיטִ֔ים אֲשֶׁ֥ר הָי֖וּ בָּעִֽיר׃ </span></p>
 <p align="RIGHT"><span lang="he">‎<a name="020">20</a> ‏כִּ֣י אָדָ֔ם אֵ֥ין צַדִּ֖יק בָּאָ֑רֶץ אֲשֶׁ֥ר יַעֲשֶׂה־טּ֖וֹב וְלֹ֥א יֶחֱטָֽא׃ </span></p>
 <p align="RIGHT"><span lang="he">‎<a name="021">21</a> ‏גַּ֤ם לְכָל־הַדְּבָרִים֙ אֲשֶׁ֣ר יְדַבֵּ֔רוּ אַל־תִּתֵּ֖ן לִבֶּ֑ךָ אֲשֶׁ֥ר לֹֽא־תִשְׁמַ֥ע אֶֽת־עַבְדְּךָ֖ מְקַלְלֶֽךָ׃ </span></p>
 <p align="RIGHT"><span lang="he">‎<a name="022">22</a> ‏כִּ֛י גַּם־פְּעָמִ֥ים רַבּ֖וֹת יָדַ֣ע לִבֶּ֑ךָ אֲשֶׁ֥ר גַּם־<font color="brown">את</font> <font color="blue">אַתָּ֖ה</font> קִלַּ֥לְתָּ אֲחֵרִֽים׃ </span></p>
 <p align="RIGHT"><span lang="he">‎<a name="023">23</a> ‏כָּל־זֹ֖ה נִסִּ֣יתִי בַֽחָכְמָ֑ה אָמַ֣רְתִּי אֶחְכָּ֔מָה וְהִ֖יא רְחוֹקָ֥ה מִמֶּֽנִּי׃ </span></p>
 <p align="RIGHT"><span lang="he">‎<a name="024">24</a> ‏רָח֖וֹק מַה־שֶּׁהָיָ֑ה וְעָמֹ֥ק׀ עָמֹ֖ק מִ֥י יִמְצָאֶֽנּוּ׃ </span></p>
 <p align="RIGHT"><span lang="he">‎<a name="025">25</a> ‏סַבּ֨וֹתִֽי אֲנִ֤י וְלִבִּי֙ לָדַ֣עַת וְלָת֔וּר וּבַקֵּ֥שׁ חָכְמָ֖ה וְחֶשְׁבּ֑וֹן וְלָדַ֙עַת֙ רֶ֣שַׁע כֶּ֔סֶל וְהַסִּכְל֖וּת הוֹלֵלֽוֹת׃ </span></p>
 <p align="RIGHT"><span lang="he">‎<a name="026">26</a> ‏וּמוֹצֶ֨א אֲנִ֜י מַ֣ר מִמָּ֗וֶת אֶת־הָֽאִשָּׁה֙ אֲשֶׁר־הִ֨יא מְצוֹדִ֧ים וַחֲרָמִ֛ים לִבָּ֖הּ אֲסוּרִ֣ים יָדֶ֑יהָ ט֞וֹב לִפְנֵ֤י הָאֱלֹהִים֙ יִמָּלֵ֣ט מִמֶּ֔נָּה וְחוֹטֵ֖א יִלָּ֥כֶד בָּֽהּ׃ </span></p>
 <p align="RIGHT"><span lang="he">‎<a name="027">27</a> ‏רְאֵה֙ זֶ֣ה מָצָ֔אתִי אָמְרָ֖ה קֹהֶ֑לֶת אַחַ֥ת לְאַחַ֖ת לִמְצֹ֥א חֶשְׁבּֽוֹן׃ </span></p>
 <p align="RIGHT"><span lang="he">‎<a name="028">28</a> ‏אֲשֶׁ֛ר עוֹד־בִּקְשָׁ֥ה נַפְשִׁ֖י וְלֹ֣א מָצָ֑אתִי אָדָ֞ם אֶחָ֤ד מֵאֶ֙לֶף֙ מָצָ֔אתִי וְאִשָּׁ֥ה בְכָל־אֵ֖לֶּה לֹ֥א מָצָֽאתִי׃ </span></p>
 <p align="RIGHT"><span lang="he">‎<a name="029">29</a> ‏לְבַד֙ רְאֵה־זֶ֣ה מָצָ֔אתִי אֲשֶׁ֨ר עָשָׂ֧ה הָאֱלֹהִ֛ים אֶת־הָאָדָ֖ם יָשָׁ֑ר וְהֵ֥מָּה בִקְשׁ֖וּ חִשְּׁבֹנ֥וֹת רַבִּֽים׃ </span></p>
 </td>
 <td width="50%">
 <p>1 ṭwōḇ šēm miššemen ṭwōḇ wəywōm hammāweṯ mîywōm hiûāləḏwō: </p>
 <p>2 ṭwōḇ lāleḵeṯ ’el-bêṯ-’ēḇel milleḵeṯ ’el-bêṯ mišəteh ba’ăšer hû’ swōf kāl-hā’āḏām wəh<sup>a</sup>ḥay yitēn ’el-libwō: </p>
 <p>3 ṭwōḇ k<sup>a</sup>‘as miśśəḥōq kî-ḇərō‘a pānîm yîṭaḇ lēḇ: </p>
 <p>4 lēḇ ḥăḵāmîm bəḇêṯ ’ēḇel wəlēḇ kəsîlîm bəḇêṯ śiməḥâ: </p>
 <p>5 ṭwōḇ lišəmō‘a g<sup>a</sup>‘ăraṯ ḥāḵām mē’îš šōmē‘a šîr kəsîlîm: </p>
 <p>6 kî ḵəqwōl hassîrîm t<sup>a</sup>ḥaṯ hassîr kēn śəḥōq hakəsîl wəḡam-zeh hāḇel: </p>
 <p>7 kî hā‘ōšeq yəhwōlēl ḥāḵām wî’abēḏ ’eṯ-lēḇ matānâ: </p>
 <p>8 ṭwōḇ ’<sup>a</sup>ḥărîṯ dāḇār mērē’šîṯwō ṭwōḇ ’ereḵə-rûḥa migəḇ<sup>a</sup>h-rûḥa: </p>
 <p>9 ’al-təḇahēl bərûḥăḵā liḵə‘wōs kî ḵ<sup>a</sup>‘as bəḥêq kəsîlîm yānûḥa: </p>
 <p>10 ’al-tō’mar meh hāyâ šehayyāmîm hāri’šōnîm hāyû ṭwōḇîm mē’ēlleh kî lō’ mēḥāḵəmâ šā’alətā ‘al-zeh: </p>
 <p>11 ṭwōḇâ ḥāḵəmâ ‘im-n<sup>a</sup>ḥălâ wəyōṯēr lərō’ê haššāmeš: </p>
 <p>12 kî bəṣēl h<sup>a</sup>ḥāḵəmâ bəṣēl hakāsef wəyiṯərwōn d<sup>a</sup>‘aṯ h<sup>a</sup>ḥāḵəmâ təḥayyeh ḇə‘āleyhā: </p>
 <p>13 rə’ēh ’eṯ-m<sup>a</sup>‘ăśēh hā’ĕlōhîm kî mî yûḵal ləṯaqqēn ’ēṯ ’ăšer ‘iûəṯwō: </p>
 <p>14 bəywōm ṭwōḇâ hĕyēh ḇəṭwōḇ ûḇəywōm rā‘â rə’ēh gam ’eṯ-zeh lə‘ummaṯ-zeh ‘āśâ hā’ĕlōhîm ‘al-diḇəraṯ šellō’ yiməṣā’ hā’āḏām ’<sup>a</sup>ḥărāyw mə’ûmâ: </p>
 <p>15 ’eṯ-hakōl rā’îṯî bîmê heḇəlî yēš ṣadîq ’ōḇēḏ bəṣiḏəqwō wəyēš rāšā‘ ma’ărîḵə bərā‘āṯwō: </p>
 <p>16 ’al-təhî ṣadîq harəbēh wə’al-tiṯəḥakam ywōṯēr lāmmâ tiššwōmēm: </p>
 <p>17 ’al-tirəš<sup>a</sup>‘ harəbēh wə’al-təhî sāḵāl lāmmâ ṯāmûṯ bəlō’ ‘iteḵā: </p>
 <p>18 ṭwōḇ ’ăšer te’ĕḥōz bāzeh wəḡam-mizzeh ’al-tann<sup>a</sup>ḥ ’eṯ-yāḏeḵā kî-yərē’ ’ĕlōhîm yēṣē’ ’eṯ-kullām: </p>
 <p>19 h<sup>a</sup>ḥāḵəmâ tā‘ōz leḥāḵām mē‘ăśārâ šallîṭîm ’ăšer hāyû bā‘îr: </p>
 <p>20 kî ’āḏām ’ên ṣadîq bā’āreṣ ’ăšer y<sup>a</sup>‘ăśeh-ṭṭwōḇ wəlō’ yeḥĕṭā’: </p>
 <p>21 gam ləḵāl-hadəḇārîm ’ăšer yəḏabērû ’al-titēn libeḵā ’ăšer lō’-ṯišəm<sup>a</sup>‘ ’eṯ-‘aḇədəḵā məqaləleḵā: </p>
 <p>22 kî gam-pə‘āmîm rabwōṯ yāḏ<sup>a</sup>‘ libeḵā ’ăšer gam-<font color="brown">’atə</font> <font color="blue">’atâ</font> qillalətā ’ăḥērîm: </p>
 <p>23 kāl-zōh nissîṯî ḇ<sup>a</sup>ḥāḵəmâ ’āmarətî ’eḥəkāmâ wəhî’ rəḥwōqâ mimmennî: </p>
 <p>24 rāḥwōq mah-ššehāyâ wə‘āmōq| ‘āmōq mî yiməṣā’ennû: </p>
 <p>25 sabwōṯî ’ănî wəlibî lāḏ<sup>a</sup>‘aṯ wəlāṯûr ûḇaqqēš ḥāḵəmâ wəḥešəbwōn wəlāḏ<sup>a</sup>‘aṯ reš<sup>a</sup>‘ kesel wəhassiḵəlûṯ hwōlēlwōṯ: </p>
 <p>26 ûmwōṣe’ ’ănî mar mimmāweṯ ’eṯ-hā’iššâ ’ăšer-hî’ məṣwōḏîm w<sup>a</sup>ḥărāmîm libāh ’ăsûrîm yāḏeyhā ṭwōḇ lifənê hā’ĕlōhîm yimmālēṭ mimmennâ wəḥwōṭē’ yillāḵeḏ bāh: </p>
 <p>27 rə’ēh zeh māṣā’ṯî ’āmərâ qōheleṯ ’<sup>a</sup>ḥaṯ lə’<sup>a</sup>ḥaṯ liməṣō’ ḥešəbwōn: </p>
 <p>28 ’ăšer ‘wōḏ-biqəšâ nafəšî wəlō’ māṣā’ṯî ’āḏām ’eḥāḏ mē’elef māṣā’ṯî wə’iššâ ḇəḵāl-’ēlleh lō’ māṣā’ṯî: </p>
 <p>29 ləḇaḏ rə’ēh-zeh māṣā’ṯî ’ăšer ‘āśâ hā’ĕlōhîm ’eṯ-hā’āḏām yāšār wəhēmmâ ḇiqəšû ḥiššəḇōnwōṯ rabîm: </p>
 </td>
 </tr></table>
 <p></p><hr>
 <center>
 <a href="ecc008.htm">Next: Ecclesiastes (Qohelet) Chapter 8</a></center>
 </body>