<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa048.htm">Polyglot</a> 
 <a href="../kjv/isa048.htm">KJV</a> 
 <a href="../sep/isa048.htm">Sep</a> 
 <a href="../vul/isa048.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa047.htm">Previous</a> 
 <a href="isa049.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 48</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְעוּ־זֹ֣את בֵּֽית־יַעֲקֹ֗ב הַנִּקְרָאִים֙ בְּשֵׁ֣ם יִשְׂרָאֵ֔ל וּמִמֵּ֥י יְהוּדָ֖ה יָצָ֑אוּ הַֽנִּשְׁבָּעִ֣ים׀ בְּשֵׁ֣ם יְהוָ֗ה וּבֵאלֹהֵ֤י יִשְׂרָאֵל֙ יַזְכִּ֔ירוּ לֹ֥א בֶאֱמֶ֖ת וְלֹ֥א בִצְדָקָֽה׃ </span></p>
 <p align="RIGHT"><span lang="he">‎<a name="002">2</a> ‏כִּֽי־מֵעִ֤יר הַקֹּ֙דֶשׁ֙ נִקְרָ֔אוּ וְעַל־אֱלֹהֵ֥י יִשְׂרָאֵ֖ל נִסְמָ֑כוּ יְהוָ֥ה צְבָא֖וֹת שְׁמֽוֹ׃ ס</span></p>
 <p align="RIGHT"><span lang="he">‎<a name="003">3</a> ‏הָרִֽאשֹׁנוֹת֙ מֵאָ֣ז הִגַּ֔דְתִּי וּמִפִּ֥י יָצְא֖וּ וְאַשְׁמִיעֵ֑ם פִּתְאֹ֥ם עָשִׂ֖יתִי וַתָּבֹֽאנָה׃ </span></p>
 <p align="RIGHT"><span lang="he">‎<a name="004">4</a> ‏מִדַּעְתִּ֕י כִּ֥י קָשֶׁ֖ה אָ֑תָּה וְגִ֤יד בַּרְזֶל֙ עָרְפֶּ֔ךָ וּמִצְחֲךָ֖ נְחוּשָֽׁה׃ </span></p>
 <p align="RIGHT"><span lang="he">‎<a name="005">5</a> ‏וָאַגִּ֤יד לְךָ֙ מֵאָ֔ז בְּטֶ֥רֶם תָּב֖וֹא הִשְׁמַעְתִּ֑יךָ פֶּן־תֹּאמַר֙ עָצְבִּ֣י עָשָׂ֔ם וּפִסְלִ֥י וְנִסְכִּ֖י צִוָּֽם׃ </span></p>
 <p align="RIGHT"><span lang="he">‎<a name="006">6</a> ‏שָׁמַ֤עְתָּֽ חֲזֵה֙ כֻּלָּ֔הּ וְאַתֶּ֖ם הֲל֣וֹא תַגִּ֑ידוּ הִשְׁמַעְתִּ֤יךָ חֲדָשׁוֹת֙ מֵעַ֔תָּה וּנְצֻר֖וֹת וְלֹ֥א יְדַעְתָּֽם׃ </span></p>
 <p align="RIGHT"><span lang="he">‎<a name="007">7</a> ‏עַתָּ֤ה נִבְרְאוּ֙ וְלֹ֣א מֵאָ֔ז וְלִפְנֵי־י֖וֹם וְלֹ֣א שְׁמַעְתָּ֑ם פֶּן־תֹּאמַ֖ר הִנֵּ֥ה יְדַעְתִּֽין׃ </span></p>
 <p align="RIGHT"><span lang="he">‎<a name="008">8</a> ‏גַּ֣ם לֹֽא־שָׁמַ֗עְתָּ גַּ֚ם לֹ֣א יָדַ֔עְתָּ גַּ֕ם מֵאָ֖ז לֹא־פִתְּחָ֣ה אָזְנֶ֑ךָ כִּ֤י יָדַ֙עְתִּי֙ בָּג֣וֹד תִּבְגּ֔וֹד וּפֹשֵׁ֥עַ מִבֶּ֖טֶן קֹ֥רָא לָֽךְ׃ </span></p>
 <p align="RIGHT"><span lang="he">‎<a name="009">9</a> ‏לְמַ֤עַן שְׁמִי֙ אַאֲרִ֣יךְ אַפִּ֔י וּתְהִלָּתִ֖י אֶחֱטָם־לָ֑ךְ לְבִלְתִּ֖י הַכְרִיתֶֽךָ׃ </span></p>
 <p align="RIGHT"><span lang="he">‎<a name="010">10</a> ‏הִנֵּ֥ה צְרַפְתִּ֖יךָ וְלֹ֣א בְכָ֑סֶף בְּחַרְתִּ֖יךָ בְּכ֥וּר עֹֽנִי׃ </span></p>
 <p align="RIGHT"><span lang="he">‎<a name="011">11</a> ‏לְמַעֲנִ֧י לְמַעֲנִ֛י אֶעֱשֶׂ֖ה כִּ֣י אֵ֣יךְ יֵחָ֑ל וּכְבוֹדִ֖י לְאַחֵ֥ר לֹֽא־אֶתֵּֽן׃ ס</span></p>
 <p align="RIGHT"><span lang="he">‎<a name="012">12</a> ‏שְׁמַ֤ע אֵלַי֙ יַֽעֲקֹ֔ב וְיִשְׂרָאֵ֖ל מְקֹרָאִ֑י אֲנִי־הוּא֙ אֲנִ֣י רִאשׁ֔וֹן אַ֖ף אֲנִ֥י אַחֲרֽוֹן׃ </span></p>
 <p align="RIGHT"><span lang="he">‎<a name="013">13</a> ‏אַף־יָדִי֙ יָ֣סְדָה אֶ֔רֶץ וִֽימִינִ֖י טִפְּחָ֣ה שָׁמָ֑יִם קֹרֵ֥א אֲנִ֛י אֲלֵיהֶ֖ם יַעַמְד֥וּ יַחְדָּֽו׃ </span></p>
 <p align="RIGHT"><span lang="he">‎<a name="014">14</a> ‏הִקָּבְצ֤וּ כֻלְּכֶם֙ וּֽשֲׁמָ֔עוּ מִ֥י בָהֶ֖ם הִגִּ֣יד אֶת־אֵ֑לֶּה יְהוָ֣ה אֲהֵב֔וֹ יַעֲשֶׂ֤ה חֶפְצוֹ֙ בְּבָבֶ֔ל וּזְרֹע֖וֹ כַּשְׂדִּֽים׃ </span></p>
 <p align="RIGHT"><span lang="he">‎<a name="015">15</a> ‏אֲנִ֥י אֲנִ֛י דִּבַּ֖רְתִּי אַף־קְרָאתִ֑יו הֲבִיאֹתִ֖יו וְהִצְלִ֥יחַ דַּרְכּֽוֹ׃ </span></p>
 <p align="RIGHT"><span lang="he">‎<a name="016">16</a> ‏קִרְב֧וּ אֵלַ֣י שִׁמְעוּ־זֹ֗את לֹ֤א מֵרֹאשׁ֙ בַּסֵּ֣תֶר דִּבַּ֔רְתִּי מֵעֵ֥ת הֱיוֹתָ֖הּ שָׁ֣ם אָ֑נִי וְעַתָּ֗ה אֲדֹנָ֧י יְהוִ֛ה שְׁלָחַ֖נִי וְרוּחֽוֹ׃ פ</span></p>
 <p align="RIGHT"><span lang="he">‎<a name="017">17</a> ‏כֹּֽה־אָמַ֧ר יְהוָ֛ה גֹּאַלְךָ֖ קְד֣וֹשׁ יִשְׂרָאֵ֑ל אֲנִ֨י יְהוָ֤ה אֱלֹהֶ֙יךָ֙ מְלַמֶּדְךָ֣ לְהוֹעִ֔יל מַדְרִֽיכֲךָ֖ בְּדֶ֥רֶךְ תֵּלֵֽךְ׃ </span></p>
 <p align="RIGHT"><span lang="he">‎<a name="018">18</a> ‏ל֥וּא הִקְשַׁ֖בְתָּ לְמִצְוֹתָ֑י וַיְהִ֤י כַנָּהָר֙ שְׁלוֹמֶ֔ךָ וְצִדְקָתְךָ֖ כְּגַלֵּ֥י הַיָּֽם׃ </span></p>
 <p align="RIGHT"><span lang="he">‎<a name="019">19</a> ‏וַיְהִ֤י כַחוֹל֙ זַרְעֶ֔ךָ וְצֶאֱצָאֵ֥י מֵעֶ֖יךָ כִּמְעֹתָ֑יו לֹֽא־יִכָּרֵ֧ת וְֽלֹא־יִשָּׁמֵ֛ד שְׁמ֖וֹ מִלְּפָנָֽי׃ </span></p>
 <p align="RIGHT"><span lang="he">‎<a name="020">20</a> ‏צְא֣וּ מִבָּבֶל֮ בִּרְח֣וּ מִכַּשְׂדִּים֒ בְּק֣וֹל רִנָּ֗ה הַגִּ֤ידוּ הַשְׁמִ֙יעוּ֙ זֹ֔את הוֹצִיא֖וּהָ עַד־קְצֵ֣ה הָאָ֑רֶץ אִמְר֕וּ גָּאַ֥ל יְהוָ֖ה עַבְדּ֥וֹ יַעֲקֹֽב׃ </span></p>
 <p align="RIGHT"><span lang="he">‎<a name="021">21</a> ‏וְלֹ֣א צָמְא֗וּ בָּחֳרָבוֹת֙ הֽוֹלִיכָ֔ם מַ֥יִם מִצּ֖וּר הִזִּ֣יל לָ֑מוֹ וַיִּ֨בְקַע־צ֔וּר וַיָּזֻ֖בוּ מָֽיִם׃ </span></p>
 <p align="RIGHT"><span lang="he">‎<a name="022">22</a> ‏אֵ֣ין שָׁל֔וֹם אָמַ֥ר יְהוָ֖ה לָרְשָׁעִֽים׃ ס</span></p>
 </td>
 <td width="50%">
 <p>1 šimə‘û-zō’ṯ bêṯ-y<sup>a</sup>‘ăqōḇ hanniqərā’îm bəšēm yiśərā’ēl ûmimmê yəhûḏâ yāṣā’û hannišəbā‘îm| bəšēm yəhwâ ûḇē’lōhê yiśərā’ēl yazəkîrû lō’ ḇe’ĕmeṯ wəlō’ ḇiṣəḏāqâ: </p>
 <p>2 kî-mē‘îr haqqōḏeš niqərā’û wə‘al-’ĕlōhê yiśərā’ēl nisəmāḵû yəhwâ ṣəḇā’wōṯ šəmwō: s</p>
 <p>3 hāri’šōnwōṯ mē’āz higaḏətî ûmipî yāṣə’û wə’ašəmî‘ēm piṯə’ōm ‘āśîṯî watāḇō’nâ: </p>
 <p>4 mid<sup>a</sup>‘ətî kî qāšeh ’ātâ wəḡîḏ barəzel ‘ārəpeḵā ûmiṣəḥăḵā nəḥûšâ: </p>
 <p>5 wā’agîḏ ləḵā mē’āz bəṭerem tāḇwō’ hišəm<sup>a</sup>‘ətîḵā pen-tō’mar ‘āṣəbî ‘āśām ûfisəlî wənisəkî ṣiûām: </p>
 <p>6 šām<sup>a</sup>‘ətā ḥăzēh kullāh wə’atem hălwō’ ṯagîḏû hišəm<sup>a</sup>‘ətîḵā ḥăḏāšwōṯ mē‘atâ ûnəṣurwōṯ wəlō’ yəḏ<sup>a</sup>‘ətām: </p>
 <p>7 ‘atâ niḇərə’û wəlō’ mē’āz wəlifənê-ywōm wəlō’ šəm<sup>a</sup>‘ətām pen-tō’mar hinnēh yəḏ<sup>a</sup>‘ətîn: </p>
 <p>8 gam lō’-šām<sup>a</sup>‘ətā gam lō’ yāḏ<sup>a</sup>‘ətā gam mē’āz lō’-fitəḥâ ’āzəneḵā kî yāḏ<sup>a</sup>‘ətî bāḡwōḏ tiḇəgwōḏ ûfōšē‘a mibeṭen qōrā’ lāḵə: </p>
 <p>9 ləm<sup>a</sup>‘an šəmî ’a’ărîḵə ’apî ûṯəhillāṯî ’eḥĕṭām-lāḵə ləḇilətî haḵərîṯeḵā: </p>
 <p>10 hinnēh ṣərafətîḵā wəlō’ ḇəḵāsef bəḥarətîḵā bəḵûr ‘ōnî: </p>
 <p>11 ləm<sup>a</sup>‘ănî ləm<sup>a</sup>‘ănî ’e‘ĕśeh kî ’êḵə yēḥāl ûḵəḇwōḏî lə’<sup>a</sup>ḥēr lō’-’etēn: s</p>
 <p>12 šəm<sup>a</sup>‘ ’ēlay y<sup>a</sup>‘ăqōḇ wəyiśərā’ēl məqōrā’î ’ănî-hû’ ’ănî ri’šwōn ’af ’ănî ’<sup>a</sup>ḥărwōn: </p>
 <p>13 ’af-yāḏî yāsəḏâ ’ereṣ wîmînî ṭipəḥâ šāmāyim qōrē’ ’ănî ’ălêhem y<sup>a</sup>‘aməḏû y<sup>a</sup>ḥədāw: </p>
 <p>14 hiqqāḇəṣû ḵulləḵem ûšămā‘û mî ḇâem higîḏ ’eṯ-’ēlleh yəhwâ ’ăhēḇwō y<sup>a</sup>‘ăśeh ḥefəṣwō bəḇāḇel ûzərō‘wō kaśədîm: </p>
 <p>15 ’ănî ’ănî dibarətî ’af-qərā’ṯîw hăḇî’ōṯîw wəhiṣəlîḥa darəkwō: </p>
 <p>16 qirəḇû ’ēlay šimə‘û-zō’ṯ lō’ mērō’š bassēṯer dibarətî mē‘ēṯ hĕywōṯāh šām ’ānî wə‘atâ ’ăḏōnāy yəhwih šəlāḥanî wərûḥwō: f</p>
 <p>17 kōh-’āmar yəhwâ gō’aləḵā qəḏwōš yiśərā’ēl ’ănî yəhwâ ’ĕlōheyḵā məlammeḏəḵā ləhwō‘îl maḏərîḵăḵā bəḏereḵə tēlēḵə: </p>
 <p>18 lû’ hiqəšaḇətā ləmiṣəwōṯāy wayəhî ḵannâār šəlwōmeḵā wəṣiḏəqāṯəḵā kəḡallê hayyām: </p>
 <p>19 wayəhî ḵ<sup>a</sup>ḥwōl zarə‘eḵā wəṣe’ĕṣā’ê mē‘eyḵā kimə‘ōṯāyw lō’-yikārēṯ wəlō’-yiššāmēḏ šəmwō milləfānāy: </p>
 <p>20 ṣə’û mibāḇel birəḥû mikaśədîm bəqwōl rinnâ hagîḏû hašəmî‘û zō’ṯ hwōṣî’ûhā ‘aḏ-qəṣēh hā’āreṣ ’imərû gā’al yəhwâ ‘aḇədwō y<sup>a</sup>‘ăqōḇ: </p>
 <p>21 wəlō’ ṣāmə’û bāḥŏrāḇwōṯ hwōlîḵām mayim miṣṣûr hizzîl lāmwō wayyiḇəq<sup>a</sup>‘-ṣûr wayyāzuḇû māyim: </p>
 <p>22 ’ên šālwōm ’āmar yəhwâ lārəšā‘îm: s</p>
 </td>
 </tr></table>
 <p></p><hr>
 <center>
 <a href="isa049.htm">Next: Isaiah (Yisheyah) Chapter 49</a></center>
 </body>