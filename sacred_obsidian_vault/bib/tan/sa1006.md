<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1006.htm">Polyglot</a> 
 <a href="../kjv/sa1006.htm">KJV</a> 
 <a href="../sep/sa1006.htm">Sep</a> 
 <a href="../vul/sa1006.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1005.htm">Previous</a> 
 <a href="sa1007.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֧י אֲרוֹן־יְהוָ֛ה בִּשְׂדֵ֥ה פְלִשְׁתִּ֖ים שִׁבְעָ֥ה חֳדָשִֽׁים׃ </span></p>
 <p align="RIGHT"><span lang="he">‎<a name="002">2</a> ‏וַיִּקְרְא֣וּ פְלִשְׁתִּ֗ים לַכֹּהֲנִ֤ים וְלַקֹּֽסְמִים֙ לֵאמֹ֔ר מַֽה־נַּעֲשֶׂ֖ה לַאֲר֣וֹן יְהוָ֑ה הוֹדִעֻ֕נוּ בַּמֶּ֖ה נְשַׁלְּחֶ֥נּוּ לִמְקוֹמֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְר֗וּ אִֽם־מְשַׁלְּחִ֞ים אֶת־אֲר֨וֹן אֱלֹהֵ֤י יִשְׂרָאֵל֙ אַל־תְּשַׁלְּח֤וּ אֹתוֹ֙ רֵיקָ֔ם כִּֽי־הָשֵׁ֥ב תָּשִׁ֛יבוּ ל֖וֹ אָשָׁ֑ם אָ֤ז תֵּרָֽפְאוּ֙ וְנוֹדַ֣ע לָכֶ֔ם לָ֛מָּה לֹא־תָס֥וּר יָד֖וֹ מִכֶּֽם׃ </span></p>
 <p align="RIGHT"><span lang="he">‎<a name="004">4</a> ‏וַיֹּאמְר֗וּ מָ֣ה הָאָשָׁם֮ אֲשֶׁ֣ר נָשִׁ֣יב לוֹ֒ וַיֹּאמְר֗וּ מִסְפַּר֙ סַרְנֵ֣י פְלִשְׁתִּ֔ים חֲמִשָּׁה֙ <font color="brown">עפלי</font> <font color="blue">טְחֹרֵ֣י</font> זָהָ֔ב וַחֲמִשָּׁ֖ה עַכְבְּרֵ֣י זָהָ֑ב כִּֽי־מַגֵּפָ֥ה אַחַ֛ת לְכֻלָּ֖ם וּלְסַרְנֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏וַעֲשִׂיתֶם֩ צַלְמֵ֨י <font color="brown">עפליכם</font> <font color="blue">טְחֹרֵיכֶ֜ם</font> וְצַלְמֵ֣י עַכְבְּרֵיכֶ֗ם הַמַּשְׁחִיתִם֙ אֶת־הָאָ֔רֶץ וּנְתַתֶּ֛ם לֵאלֹהֵ֥י יִשְׂרָאֵ֖ל כָּב֑וֹד אוּלַ֗י יָקֵ֤ל אֶת־יָדוֹ֙ מֵֽעֲלֵיכֶ֔ם וּמֵעַ֥ל אֱלֹהֵיכֶ֖ם וּמֵעַ֥ל אַרְצְכֶֽם׃ </span></p>
 <p align="RIGHT"><span lang="he">‎<a name="006">6</a> ‏וְלָ֤מָּה תְכַבְּדוּ֙ אֶת־לְבַבְכֶ֔ם כַּאֲשֶׁ֧ר כִּבְּד֛וּ מִצְרַ֥יִם וּפַרְעֹ֖ה אֶת־לִבָּ֑ם הֲלוֹא֙ כַּאֲשֶׁ֣ר הִתְעַלֵּ֣ל בָּהֶ֔ם וַֽיְשַׁלְּח֖וּם וַיֵּלֵֽכוּ׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֗ה קְח֨וּ וַעֲשׂ֜וּ עֲגָלָ֤ה חֲדָשָׁה֙ אֶחָ֔ת וּשְׁתֵּ֤י פָרוֹת֙ עָל֔וֹת אֲשֶׁ֛ר לֹא־עָלָ֥ה עֲלֵיהֶ֖ם עֹ֑ל וַאֲסַרְתֶּ֤ם אֶת־הַפָּרוֹת֙ בָּעֲגָלָ֔ה וַהֲשֵׁיבֹתֶ֧ם בְּנֵיהֶ֛ם מֵאַחֲרֵיהֶ֖ם הַבָּֽיְתָה׃ </span></p>
 <p align="RIGHT"><span lang="he">‎<a name="008">8</a> ‏וּלְקַחְתֶּ֞ם אֶת־אֲר֣וֹן יְהוָ֗ה וּנְתַתֶּ֤ם אֹתוֹ֙ אֶל־הָ֣עֲגָלָ֔ה וְאֵ֣ת׀ כְּלֵ֣י הַזָּהָ֗ב אֲשֶׁ֨ר הֲשֵׁבֹתֶ֥ם לוֹ֙ אָשָׁ֔ם תָּשִׂ֥ימוּ בָאַרְגַּ֖ז מִצִּדּ֑וֹ וְשִׁלַּחְתֶּ֥ם אֹת֖וֹ וְהָלָֽךְ׃ </span></p>
 <p align="RIGHT"><span lang="he">‎<a name="009">9</a> ‏וּרְאִיתֶ֗ם אִם־דֶּ֨רֶךְ גְּבוּל֤וֹ יַֽעֲלֶה֙ בֵּ֣ית שֶׁ֔מֶשׁ ה֚וּא עָ֣שָׂה לָ֔נוּ אֶת־הָרָעָ֥ה הַגְּדוֹלָ֖ה הַזֹּ֑את וְאִם־לֹ֗א וְיָדַ֙עְנוּ֙ כִּ֣י לֹ֤א יָדוֹ֙ נָ֣גְעָה בָּ֔נוּ מִקְרֶ֥ה ה֖וּא הָ֥יָה לָֽנוּ׃ </span></p>
 <p align="RIGHT"><span lang="he">‎<a name="010">10</a> ‏וַיַּעֲשׂ֤וּ הָאֲנָשִׁים֙ כֵּ֔ן וַיִּקְח֗וּ שְׁתֵּ֤י פָרוֹת֙ עָל֔וֹת וַיַּאַסְר֖וּם בָּעֲגָלָ֑ה וְאֶת־בְּנֵיהֶ֖ם כָּל֥וּ בַבָּֽיִת׃ </span></p>
 <p align="RIGHT"><span lang="he">‎<a name="011">11</a> ‏וַיָּשִׂ֛מוּ אֶת־אֲר֥וֹן יְהוָ֖ה אֶל־הָעֲגָלָ֑ה וְאֵ֣ת הָאַרְגַּ֗ז וְאֵת֙ עַכְבְּרֵ֣י הַזָּהָ֔ב וְאֵ֖ת צַלְמֵ֥י טְחֹרֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיִשַּׁ֨רְנָה<font color="red"><sup>1</sup></font> הַפָּר֜וֹת בַּדֶּ֗רֶךְ עַל־דֶּ֙רֶךְ֙ בֵּ֣ית שֶׁ֔מֶשׁ בִּמְסִלָּ֣ה אַחַ֗ת הָלְכ֤וּ הָלֹךְ֙ וְגָע֔וֹ וְלֹא־סָ֖רוּ יָמִ֣ין וּשְׂמֹ֑אול וְסַרְנֵ֤י פְלִשְׁתִּים֙ הֹלְכִ֣ים אַחֲרֵיהֶ֔ם עַד־גְּב֖וּל בֵּ֥ית שָֽׁמֶשׁ׃ </span></p>
 <p align="RIGHT"><span lang="he">‎<a name="013">13</a> ‏וּבֵ֣ית שֶׁ֔מֶשׁ קֹצְרִ֥ים קְצִיר־חִטִּ֖ים בָּעֵ֑מֶק וַיִּשְׂא֣וּ אֶת־עֵינֵיהֶ֗ם וַיִּרְאוּ֙ אֶת־הָ֣אָר֔וֹן וַֽיִּשְׂמְח֖וּ לִרְאֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְהָעֲגָלָ֡ה בָּ֠אָה אֶל־שְׂדֵ֨ה יְהוֹשֻׁ֤עַ בֵּֽית־הַשִּׁמְשִׁי֙ וַתַּעֲמֹ֣ד שָׁ֔ם וְשָׁ֖ם אֶ֣בֶן גְּדוֹלָ֑ה וַֽיְבַקְּעוּ֙ אֶת־עֲצֵ֣י הָעֲגָלָ֔ה וְאֶת־הַ֨פָּר֔וֹת הֶעֱל֥וּ עֹלָ֖ה לַיהוָֽה׃ ס</span></p>
 <p align="RIGHT"><span lang="he">‎<a name="015">15</a> ‏וְהַלְוִיִּ֞ם הוֹרִ֣ידוּ׀ אֶת־אֲר֣וֹן יְהוָ֗ה וְאֶת־הָאַרְגַּ֤ז אֲשֶׁר־אִתּוֹ֙ אֲשֶׁר־בּ֣וֹ כְלֵֽי־זָהָ֔ב וַיָּשִׂ֖מוּ אֶל־הָאֶ֣בֶן הַגְּדוֹלָ֑ה וְאַנְשֵׁ֣י בֵֽית־שֶׁ֗מֶשׁ הֶעֱל֨וּ עֹל֜וֹת וַֽיִּזְבְּח֧וּ זְבָחִ֛ים בַּיּ֥וֹם הַה֖וּא לַֽיהוָֽה׃ </span></p>
 <p align="RIGHT"><span lang="he">‎<a name="016">16</a> ‏וַחֲמִשָּׁ֥ה סַרְנֵֽי־פְלִשְׁתִּ֖ים רָא֑וּ וַיָּשֻׁ֥בוּ עֶקְר֖וֹן בַּיּ֥וֹם הַהֽוּא׃ ס</span></p>
 <p align="RIGHT"><span lang="he">‎<a name="017">17</a> ‏וְאֵ֙לֶּה֙ טְחֹרֵ֣י הַזָּהָ֔ב אֲשֶׁ֨ר הֵשִׁ֧יבוּ פְלִשְׁתִּ֛ים אָשָׁ֖ם לַֽיהוָ֑ה לְאַשְׁדּ֨וֹד אֶחָ֔ד לְעַזָּ֤ה אֶחָד֙ לְאַשְׁקְל֣וֹן אֶחָ֔ד לְגַ֥ת אֶחָ֖ד לְעֶקְר֥וֹן אֶחָֽד׃ ס</span></p>
 <p align="RIGHT"><span lang="he">‎<a name="018">18</a> ‏וְעַכְבְּרֵ֣י הַזָּהָ֗ב מִסְפַּ֞ר כָּל־עָרֵ֤י פְלִשְׁתִּים֙ לַחֲמֵ֣שֶׁת הַסְּרָנִ֔ים מֵעִ֣יר מִבְצָ֔ר וְעַ֖ד כֹּ֣פֶר הַפְּרָזִ֑י וְעַ֣ד׀ אָבֵ֣ל הַגְּדוֹלָ֗ה אֲשֶׁ֨ר הִנִּ֤יחוּ עָלֶ֙יהָ֙ אֵ֚ת אֲר֣וֹן יְהוָ֔ה עַ֚ד הַיּ֣וֹם הַזֶּ֔ה בִּשְׂדֵ֥ה יְהוֹשֻׁ֖עַ בֵּֽית־הַשִּׁמְשִֽׁי׃ </span></p>
 <p align="RIGHT"><span lang="he">‎<a name="019">19</a> ‏וַיַּ֞ךְ בְּאַנְשֵׁ֣י בֵֽית־שֶׁ֗מֶשׁ כִּ֤י רָאוּ֙ בַּאֲר֣וֹן יְהוָ֔ה וַיַּ֤ךְ בָּעָם֙ שִׁבְעִ֣ים אִ֔ישׁ חֲמִשִּׁ֥ים אֶ֖לֶף אִ֑ישׁ וַיִּֽתְאַבְּל֣וּ הָעָ֔ם כִּֽי־הִכָּ֧ה יְהוָ֛ה בָּעָ֖ם מַכָּ֥ה גְדוֹלָֽה<font color="red"><sup>2</sup></font> </span></p>
 <p align="RIGHT"><span lang="he">‎<a name="020">20</a> ‏וַיֹּֽאמְרוּ֙ אַנְשֵׁ֣י בֵֽית־שֶׁ֔מֶשׁ מִ֚י יוּכַ֣ל לַעֲמֹ֔ד לִפְנֵ֨י יְהוָ֧ה הָאֱלֹהִ֛ים הַקָּד֖וֹשׁ הַזֶּ֑ה וְאֶל־מִ֖י יַעֲלֶ֥ה מֵעָלֵֽינוּ׃ ס</span></p>
 <p align="RIGHT"><span lang="he">‎<a name="021">21</a> ‏וַֽיִּשְׁלְחוּ֙ מַלְאָכִ֔ים אֶל־יוֹשְׁבֵ֥י קִרְיַת־יְעָרִ֖ים לֵאמֹ֑ר הֵשִׁ֤בוּ פְלִשְׁתִּים֙ אֶת־אֲר֣וֹן יְהוָ֔ה רְד֕וּ הַעֲל֥וּ אֹת֖וֹ אֲלֵיכֶֽם׃ </span></p>
 </td>
 <td width="50%">
 <p>1 wayəhî ’ărwōn-yəhwâ biśəḏēh fəlišətîm šiḇə‘â ḥŏḏāšîm: </p>
 <p>2 wayyiqərə’û fəlišətîm lakōhănîm wəlaqqōsəmîm lē’mōr mah-nn<sup>a</sup>‘ăśeh la’ărwōn yəhwâ hwōḏi‘unû bammeh nəšalləḥennû liməqwōmwō: </p>
 <p>3 wayyō’mərû ’im-məšalləḥîm ’eṯ-’ărwōn ’ĕlōhê yiśərā’ēl ’al-təšalləḥû ’ōṯwō rêqām kî-hāšēḇ tāšîḇû lwō ’āšām ’āz tērāfə’û wənwōḏ<sup>a</sup>‘ lāḵem lāmmâ lō’-ṯāsûr yāḏwō mikem: </p>
 <p>4 wayyō’mərû mâ hā’āšām ’ăšer nāšîḇ lwō wayyō’mərû misəpar sarənê fəlišətîm ḥămiššâ <font color="brown">‘āfəlê</font> <font color="blue">ṭəḥōrê</font> zâāḇ w<sup>a</sup>ḥămiššâ ‘aḵəbərê zâāḇ kî-magēfâ ’<sup>a</sup>ḥaṯ ləḵullām ûləsarənêḵem: </p>
 <p>5 w<sup>a</sup>‘ăśîṯem ṣaləmê <font color="brown">‘āfəlêḵem</font> <font color="blue">ṭəḥōrêḵem</font> wəṣaləmê ‘aḵəbərêḵem hammašəḥîṯim ’eṯ-hā’āreṣ ûnəṯatem lē’lōhê yiśərā’ēl kāḇwōḏ ’ûlay yāqēl ’eṯ-yāḏwō mē‘ălêḵem ûmē‘al ’ĕlōhêḵem ûmē‘al ’arəṣəḵem: </p>
 <p>6 wəlāmmâ ṯəḵabəḏû ’eṯ-ləḇaḇəḵem ka’ăšer kibəḏû miṣərayim ûfarə‘ōh ’eṯ-libām hălwō’ ka’ăšer hiṯə‘allēl bâem wayəšalləḥûm wayyēlēḵû: </p>
 <p>7 wə‘atâ qəḥû w<sup>a</sup>‘ăśû ‘ăḡālâ ḥăḏāšâ ’eḥāṯ ûšətê fārwōṯ ‘ālwōṯ ’ăšer lō’-‘ālâ ‘ălêhem ‘ōl wa’ăsarətem ’eṯ-hapārwōṯ bā‘ăḡālâ wahăšêḇōṯem bənêhem mē’<sup>a</sup>ḥărêhem habāyəṯâ: </p>
 <p>8 ûləq<sup>a</sup>ḥətem ’eṯ-’ărwōn yəhwâ ûnəṯatem ’ōṯwō ’el-hā‘ăḡālâ wə’ēṯ| kəlê hazzâāḇ ’ăšer hăšēḇōṯem lwō ’āšām tāśîmû ḇā’arəgaz miṣṣidwō wəšill<sup>a</sup>ḥətem ’ōṯwō wəhālāḵə: </p>
 <p>9 ûrə’îṯem ’im-dereḵə gəḇûlwō y<sup>a</sup>‘ăleh bêṯ šemeš hû’ ‘āśâ lānû ’eṯ-hārā‘â hagəḏwōlâ hazzō’ṯ wə’im-lō’ wəyāḏ<sup>a</sup>‘ənû kî lō’ yāḏwō nāḡə‘â bānû miqəreh hû’ hāyâ lānû: </p>
 <p>10 wayy<sup>a</sup>‘ăśû hā’ănāšîm kēn wayyiqəḥû šətê fārwōṯ ‘ālwōṯ wayya’asərûm bā‘ăḡālâ wə’eṯ-bənêhem kālû ḇabāyiṯ: </p>
 <p>11 wayyāśimû ’eṯ-’ărwōn yəhwâ ’el-hā‘ăḡālâ wə’ēṯ hā’arəgaz wə’ēṯ ‘aḵəbərê hazzâāḇ wə’ēṯ ṣaləmê ṭəḥōrêhem: </p>
 <p>12 wayiššarənâ<font color="red"><sup>1</sup></font> hapārwōṯ badereḵə ‘al-dereḵə bêṯ šemeš biməsillâ ’<sup>a</sup>ḥaṯ hāləḵû hālōḵə wəḡā‘wō wəlō’-sārû yāmîn ûśəmō’wl wəsarənê fəlišətîm hōləḵîm ’<sup>a</sup>ḥărêhem ‘aḏ-gəḇûl bêṯ šāmeš: </p>
 <p>13 ûḇêṯ šemeš qōṣərîm qəṣîr-ḥiṭṭîm bā‘ēmeq wayyiśə’û ’eṯ-‘ênêhem wayyirə’û ’eṯ-hā’ārwōn wayyiśəməḥû lirə’wōṯ: </p>
 <p>14 wəhā‘ăḡālâ bā’â ’el-śəḏēh yəhwōšu‘a bêṯ-haššiməšî wat<sup>a</sup>‘ămōḏ šām wəšām ’eḇen gəḏwōlâ wayəḇaqqə‘û ’eṯ-‘ăṣê hā‘ăḡālâ wə’eṯ-hapārwōṯ he‘ĕlû ‘ōlâ layhwâ: s</p>
 <p>15 wəhaləwîyim hwōrîḏû| ’eṯ-’ărwōn yəhwâ wə’eṯ-hā’arəgaz ’ăšer-’itwō ’ăšer-bwō ḵəlê-zâāḇ wayyāśimû ’el-hā’eḇen hagəḏwōlâ wə’anəšê ḇêṯ-šemeš he‘ĕlû ‘ōlwōṯ wayyizəbəḥû zəḇāḥîm bayywōm hahû’ layhwâ: </p>
 <p>16 w<sup>a</sup>ḥămiššâ sarənê-fəlišətîm rā’û wayyāšuḇû ‘eqərwōn bayywōm hahû’: s</p>
 <p>17 wə’ēlleh ṭəḥōrê hazzâāḇ ’ăšer hēšîḇû fəlišətîm ’āšām layhwâ lə’ašədwōḏ ’eḥāḏ lə‘azzâ ’eḥāḏ lə’ašəqəlwōn ’eḥāḏ ləḡaṯ ’eḥāḏ lə‘eqərwōn ’eḥāḏ: s</p>
 <p>18 wə‘aḵəbərê hazzâāḇ misəpar kāl-‘ārê fəlišətîm l<sup>a</sup>ḥămēšeṯ hassərānîm mē‘îr miḇəṣār wə‘aḏ kōfer hapərāzî wə‘aḏ| ’āḇēl hagəḏwōlâ ’ăšer hinnîḥû ‘āleyhā ’ēṯ ’ărwōn yəhwâ ‘aḏ hayywōm hazzeh biśəḏēh yəhwōšu‘a bêṯ-haššiməšî: </p>
 <p>19 wayyaḵə bə’anəšê ḇêṯ-šemeš kî rā’û ba’ărwōn yəhwâ wayyaḵə bā‘ām šiḇə‘îm ’îš ḥămiššîm ’elef ’îš wayyiṯə’abəlû hā‘ām kî-hikâ yəhwâ bā‘ām makâ ḡəḏwōlâ<font color="red"><sup>2</sup></font> </p>
 <p>20 wayyō’mərû ’anəšê ḇêṯ-šemeš mî yûḵal l<sup>a</sup>‘ămōḏ lifənê yəhwâ hā’ĕlōhîm haqqāḏwōš hazzeh wə’el-mî y<sup>a</sup>‘ăleh mē‘ālênû: s</p>
 <p>21 wayyišələḥû malə’āḵîm ’el-ywōšəḇê qirəyaṯ-yə‘ārîm lē’mōr hēšiḇû fəlišətîm ’eṯ-’ărwōn yəhwâ rəḏû h<sup>a</sup>‘ălû ’ōṯwō ’ălêḵem: </p>
 </td>
 </tr></table>
 <p></p><hr>
 <center>
 <a href="sa1007.htm">Next: 1 Samuel (1 Shmuel) Chapter 7</a></center>
 </body>