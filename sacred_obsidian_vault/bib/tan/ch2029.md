<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2029.htm">Polyglot</a> 
 <a href="../kjv/ch2029.htm">KJV</a> 
 <a href="../sep/ch2029.htm">Sep</a> 
 <a href="../vul/ch2029.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2028.htm">Previous</a> 
 <a href="ch2030.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏יְחִזְקִיָּ֣הוּ מָלַ֗ךְ בֶּן־עֶשְׂרִ֤ים וְחָמֵשׁ֙ שָׁנָ֔ה וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ אֲבִיָּ֖ה בַּת־זְכַרְיָֽהוּ׃ </span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה דָּוִ֥יד אָבִֽיו׃ </span></p>
 <p align="RIGHT"><span lang="he">‎<a name="003">3</a> ‏ה֣וּא בַשָּׁנָה֩ הָרִאשׁוֹנָ֨ה לְמָלְכ֜וֹ בַּחֹ֣דֶשׁ הָרִאשׁ֗וֹן פָּתַ֛ח אֶת־דַּלְת֥וֹת בֵּית־יְהוָ֖ה וַֽיְחַזְּקֵֽם׃ </span></p>
 <p align="RIGHT"><span lang="he">‎<a name="004">4</a> ‏וַיָּבֵ֥א אֶת־הַכֹּהֲנִ֖ים וְאֶת־הַלְוִיִּ֑ם וַיַּֽאַסְפֵ֖ם לִרְח֥וֹב הַמִּזְרָֽח׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֥אמֶר לָהֶ֖ם שְׁמָע֣וּנִי הַלְוִיִּ֑ם עַתָּ֣ה הִֽתְקַדְּשׁ֗וּ וְקַדְּשׁוּ֙ אֶת־בֵּ֤ית יְהוָה֙ אֱלֹהֵ֣י אֲבֹתֵיכֶ֔ם וְהוֹצִ֥יאוּ אֶת־הַנִּדָּ֖ה מִן־הַקֹּֽדֶשׁ׃ </span></p>
 <p align="RIGHT"><span lang="he">‎<a name="006">6</a> ‏כִּֽי־מָעֲל֣וּ אֲבֹתֵ֗ינוּ וְעָשׂ֥וּ הָרַ֛ע בְּעֵינֵ֥י יְהוָֽה־אֱלֹהֵ֖ינוּ וַיַּֽעַזְבֻ֑הוּ וַיַּסֵּ֧בּוּ פְנֵיהֶ֛ם מִמִּשְׁכַּ֥ן יְהוָ֖ה וַיִּתְּנוּ־עֹֽרֶף׃ </span></p>
 <p align="RIGHT"><span lang="he">‎<a name="007">7</a> ‏גַּ֣ם סָֽגְר֞וּ דַּלְת֣וֹת הָאוּלָ֗ם וַיְכַבּוּ֙ אֶת־הַנֵּר֔וֹת וּקְטֹ֖רֶת לֹ֣א הִקְטִ֑ירוּ וְעֹלָה֙ לֹא־הֶעֱל֣וּ בַקֹּ֔דֶשׁ לֵאלֹהֵ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וַיְהִי֙ קֶ֣צֶף יְהוָ֔ה עַל־יְהוּדָ֖ה וִירוּשָׁלִָ֑ם וַיִּתְּנֵ֤ם <font color="brown">לזועה</font> <font color="blue">לְזַֽעֲוָה֙</font> לְשַׁמָּ֣ה וְלִשְׁרֵקָ֔ה כַּאֲשֶׁ֛ר אַתֶּ֥ם רֹאִ֖ים בְּעֵינֵיכֶֽם׃ </span></p>
 <p align="RIGHT"><span lang="he">‎<a name="009">9</a> ‏וְהִנֵּ֛ה נָפְל֥וּ אֲבוֹתֵ֖ינוּ בֶּחָ֑רֶב וּבָנֵ֨ינוּ וּבְנוֹתֵ֧ינוּ וְנָשֵׁ֛ינוּ בַּשְּׁבִ֖י עַל־זֹֽאת׃ </span></p>
 <p align="RIGHT"><span lang="he">‎<a name="010">10</a> ‏עַתָּה֙ עִם־לְבָבִ֔י לִכְר֣וֹת בְּרִ֔ית לַיהוָ֖ה אֱלֹהֵ֣י יִשְׂרָאֵ֑ל וְיָשֹׁ֥ב מִמֶּ֖נּוּ חֲר֥וֹן אַפּֽוֹ׃ </span></p>
 <p align="RIGHT"><span lang="he">‎<a name="011">11</a> ‏בָּנַ֕י עַתָּ֖ה אַל־תִּשָּׁל֑וּ כִּֽי־בָכֶ֞ם בָּחַ֣ר יְהוָ֗ה לַעֲמֹ֤ד לְפָנָיו֙ לְשָׁ֣רְת֔וֹ וְלִהְי֥וֹת ל֖וֹ מְשָׁרְתִ֥ים וּמַקְטִרִֽים׃ ס</span></p>
 <p align="RIGHT"><span lang="he">‎<a name="012">12</a> ‏וַיָּקֻ֣מוּ הַ֠לְוִיִּם מַ֣חַת בֶּן־עֲמָשַׂ֞י וְיוֹאֵ֣ל בֶּן־עֲזַרְיָהוּ֮ מִן־בְּנֵ֣י הַקְּהָתִי֒ וּמִן־בְּנֵ֣י מְרָרִ֔י קִ֚ישׁ בֶּן־עַבְדִּ֔י וַעֲזַרְיָ֖הוּ בֶּן־יְהַלֶּלְאֵ֑ל וּמִן־הַגֵּ֣רְשֻׁנִּ֔י יוֹאָח֙ בֶּן־זִמָּ֔ה וְעֵ֖דֶן בֶּן־יוֹאָֽח׃ </span></p>
 <p align="RIGHT"><span lang="he">‎<a name="013">13</a> ‏וּמִן־בְּנֵי֙ אֱלִ֣יצָפָ֔ן שִׁמְרִ֖י <font color="brown">ויעואל</font> <font color="blue">וִיעִיאֵ֑ל</font> וּמִן־בְּנֵ֣י אָסָ֔ף זְכַרְיָ֖הוּ וּמַתַּנְיָֽהוּ׃ ס</span></p>
 <p align="RIGHT"><span lang="he">‎<a name="014">14</a> ‏וּמִן־בְּנֵ֥י הֵימָ֖ן <font color="brown">יחואל</font> <font color="blue">יְחִיאֵ֣ל</font> וְשִׁמְעִ֑י סוּמִן־בְּנֵ֣י יְדוּת֔וּן שְׁמַֽעְיָ֖ה וְעֻזִּיאֵֽל׃ </span></p>
 <p align="RIGHT"><span lang="he">‎<a name="015">15</a> ‏וַיַּֽאַסְפ֤וּ אֶת־אֲחֵיהֶם֙ וַיִּֽתְקַדְּשׁ֔וּ וַיָּבֹ֥אוּ כְמִצְוַת־הַמֶּ֖לֶךְ בְּדִבְרֵ֣י יְהוָ֑ה לְטַהֵ֖ר בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏וַיָּבֹ֣אוּ הַ֠כֹּהֲנִים לִפְנִ֣ימָה בֵית־יְהוָה֮ לְטַהֵר֒ וַיּוֹצִ֗יאוּ אֵ֤ת כָּל־הַטֻּמְאָה֙ אֲשֶׁ֤ר מָֽצְאוּ֙ בְּהֵיכַ֣ל יְהוָ֔ה לַחֲצַ֖ר בֵּ֣ית יְהוָ֑ה וַֽיְקַבְּלוּ֙ הַלְוִיִּ֔ם לְהוֹצִ֥יא לְנַֽחַל־קִדְר֖וֹן חֽוּצָה׃ </span></p>
 <p align="RIGHT"><span lang="he">‎<a name="017">17</a> ‏וַ֠יָּחֵלּוּ בְּאֶחָ֞ד לַחֹ֣דֶשׁ הָרִאשׁוֹן֮ לְקַדֵּשׁ֒ וּבְי֧וֹם שְׁמוֹנָ֣ה לַחֹ֗דֶשׁ בָּ֚אוּ לְאוּלָ֣ם יְהוָ֔ה וַיְקַדְּשׁ֥וּ אֶת־בֵּית־יְהוָ֖ה לְיָמִ֣ים שְׁמוֹנָ֑ה וּבְי֨וֹם שִׁשָּׁ֥ה עָשָׂ֛ר לַחֹ֥דֶשׁ הָרִאשׁ֖וֹן כִּלּֽוּ׃ ס</span></p>
 <p align="RIGHT"><span lang="he">‎<a name="018">18</a> ‏וַיָּב֤וֹאוּ פְנִ֙ימָה֙ אֶל־חִזְקִיָּ֣הוּ הַמֶּ֔לֶךְ וַיֹּ֣אמְר֔וּ טִהַ֖רְנוּ אֶת־כָּל־בֵּ֣ית יְהוָ֑ה אֶת־מִזְבַּ֤ח הָעוֹלָה֙ וְאֶת־כָּל־כֵּלָ֔יו וְאֶת־שֻׁלְחַ֥ן הַֽמַּעֲרֶ֖כֶת וְאֶת־כָּל־כֵּלָֽיו׃ </span></p>
 <p align="RIGHT"><span lang="he">‎<a name="019">19</a> ‏וְאֵ֣ת כָּל־הַכֵּלִ֗ים אֲשֶׁ֣ר הִזְנִיחַ֩ הַמֶּ֨לֶךְ אָחָ֧ז בְּמַלְכוּת֛וֹ בְּמַעֲל֖וֹ הֵכַ֣נּוּ וְהִקְדָּ֑שְׁנוּ וְהִנָּ֕ם לִפְנֵ֖י מִזְבַּ֥ח יְהוָֽה׃ ס</span></p>
 <p align="RIGHT"><span lang="he">‎<a name="020">20</a> ‏וַיַּשְׁכֵּם֙ יְחִזְקִיָּ֣הוּ הַמֶּ֔לֶךְ וַיֶּאֱסֹ֕ף אֵ֖ת שָׂרֵ֣י הָעִ֑יר וַיַּ֖עַל בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="021">21</a> ‏וַיָּבִ֣יאוּ פָרִים־שִׁבְעָה֩ וְאֵילִ֨ים שִׁבְעָ֜ה וּכְבָשִׂ֣ים שִׁבְעָ֗ה וּצְפִירֵ֨י עִזִּ֤ים שִׁבְעָה֙ לְחַטָּ֔את עַל־הַמַּמְלָכָ֥ה וְעַל־הַמִּקְדָּ֖שׁ וְעַל־יְהוּדָ֑ה וַיֹּ֗אמֶר לִבְנֵ֤י אַהֲרֹן֙ הַכֹּ֣הֲנִ֔ים לְהַעֲל֖וֹת עַל־מִזְבַּ֥ח יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏וַֽיִּשְׁחֲטוּ֙ הַבָּקָ֔ר וַיְקַבְּל֤וּ הַכֹּֽהֲנִים֙ אֶת־הַדָּ֔ם וַֽיִּזְרְק֖וּ הַמִּזְבֵּ֑חָה וַיִּשְׁחֲט֣וּ הָאֵלִ֗ים וַיִּזְרְק֤וּ הַדָּם֙ הַמִּזְבֵּ֔חָה וַֽיִּשְׁחֲטוּ֙ הַכְּבָשִׂ֔ים וַיִּזְרְק֥וּ הַדָּ֖ם הַמִּזְבֵּֽחָה׃ </span></p>
 <p align="RIGHT"><span lang="he">‎<a name="023">23</a> ‏וַיַּגִּ֙ישׁוּ֙ אֶת־שְׂעִירֵ֣י הַֽחַטָּ֔את לִפְנֵ֥י הַמֶּ֖לֶךְ וְהַקָּהָ֑ל וַיִּסְמְכ֥וּ יְדֵיהֶ֖ם עֲלֵיהֶֽם׃ </span></p>
 <p align="RIGHT"><span lang="he">‎<a name="024">24</a> ‏וַיִּשְׁחָטוּם֙ הַכֹּ֣הֲנִ֔ים וַֽיְחַטְּא֤וּ אֶת־דָּמָם֙ הַמִּזְבֵּ֔חָה לְכַפֵּ֖ר עַל־כָּל־יִשְׂרָאֵ֑ל כִּ֤י לְכָל־יִשְׂרָאֵל֙ אָמַ֣ר הַמֶּ֔לֶךְ הָעוֹלָ֖ה וְהַחַטָּֽאת׃ </span></p>
 <p align="RIGHT"><span lang="he">‎<a name="025">25</a> ‏וַיַּֽעֲמֵ֨ד אֶת־הַלְוִיִּ֜ם בֵּ֣ית יְהוָ֗ה בִּמְצִלְתַּ֙יִם֙ בִּנְבָלִ֣ים וּבְכִנֹּר֔וֹת בְּמִצְוַ֥ת דָּוִ֛יד וְגָ֥ד חֹזֵֽה־הַמֶּ֖לֶךְ וְנָתָ֣ן הַנָּבִ֑יא כִּ֧י בְיַד־יְהוָ֛ה הַמִּצְוָ֖ה בְּיַד־נְבִיאָֽיו׃ ס</span></p>
 <p align="RIGHT"><span lang="he">‎<a name="026">26</a> ‏וַיַּֽעַמְד֤וּ הַלְוִיִּם֙ בִּכְלֵ֣י דָוִ֔יד וְהַכֹּהֲנִ֖ים בַּחֲצֹצְרֽוֹת׃ ס</span></p>
 <p align="RIGHT"><span lang="he">‎<a name="027">27</a> ‏וַיֹּ֙אמֶר֙ חִזְקִיָּ֔הוּ לְהַעֲל֥וֹת הָעֹלָ֖ה לְהַמִּזְבֵּ֑חַ וּבְעֵ֞ת הֵחֵ֣ל הָֽעוֹלָ֗ה הֵחֵ֤ל שִׁיר־יְהוָה֙ וְהַחֲצֹ֣צְר֔וֹת וְעַ֨ל־יְדֵ֔י כְּלֵ֖י דָּוִ֥יד מֶֽלֶךְ־יִשְׂרָאֵֽל׃ </span></p>
 <p align="RIGHT"><span lang="he">‎<a name="028">28</a> ‏וְכָל־הַקָּהָל֙ מִֽשְׁתַּחֲוִ֔ים וְהַשִּׁ֣יר מְשׁוֹרֵ֔ר וְהַחֲצֹצְר֖וֹת <font color="brown">מחצצרים</font> <font color="blue">מַחְצְרִ֑ים<font color="red"><sup>y</sup></font></font> הַכֹּ֕ל עַ֖ד לִכְל֥וֹת הָעֹלָֽה׃ </span></p>
 <p align="RIGHT"><span lang="he">‎<a name="029">29</a> ‏וּכְכַלּ֖וֹת לְהַעֲל֑וֹת כָּרְע֗וּ הַמֶּ֛לֶךְ וְכָֽל־הַנִּמְצְאִ֥ים אִתּ֖וֹ וַיִּֽשְׁתַּחֲוֽוּ׃ </span></p>
 <p align="RIGHT"><span lang="he">‎<a name="030">30</a> ‏וַ֠יֹּאמֶר יְחִזְקִיָּ֨הוּ הַמֶּ֤לֶךְ וְהַשָּׂרִים֙ לַלְוִיִּ֔ם לְהַלֵּל֙ לַֽיהוָ֔ה בְּדִבְרֵ֥י דָוִ֖יד וְאָסָ֣ף הַחֹזֶ֑ה וַֽיְהַלְלוּ֙ עַד־לְשִׂמְחָ֔ה וַֽיִּקְּד֖וּ וַיִּֽשְׁתַּחֲוֽוּ׃ פ</span></p>
 <p align="RIGHT"><span lang="he">‎<a name="031">31</a> ‏וַיַּ֨עַן יְחִזְקִיָּ֜הוּ וַיֹּ֗אמֶר עַתָּ֨ה מִלֵּאתֶ֤ם יֶדְכֶם֙ לַיהוָ֔ה גֹּ֧שׁוּ וְהָבִ֛יאוּ זְבָחִ֥ים וְתוֹד֖וֹת לְבֵ֣ית יְהוָ֑ה וַיָּבִ֤יאוּ הַקָּהָל֙ זְבָחִ֣ים וְתוֹד֔וֹת וְכָל־נְדִ֥יב לֵ֖ב עֹלֽוֹת׃ </span></p>
 <p align="RIGHT"><span lang="he">‎<a name="032">32</a> ‏וַיְהִ֞י מִסְפַּ֣ר הָעֹלָה֮ אֲשֶׁ֣ר הֵבִ֣יאוּ הַקָּהָל֒ בָּקָ֣ר שִׁבְעִ֔ים אֵילִ֥ים מֵאָ֖ה כְּבָשִׂ֣ים מָאתָ֑יִם לְעֹלָ֥ה לַיהוָ֖ה כָּל־אֵֽלֶּה׃ </span></p>
 <p align="RIGHT"><span lang="he">‎<a name="033">33</a> ‏וְֽהַקֳּדָשִׁ֑ים בָּקָר֙ שֵׁ֣שׁ מֵא֔וֹת וְצֹ֖אן שְׁלֹ֥שֶׁת אֲלָפִֽים׃ </span></p>
 <p align="RIGHT"><span lang="he">‎<a name="034">34</a> ‏רַ֤ק הַכֹּֽהֲנִים֙ הָי֣וּ לִמְעָ֔ט וְלֹ֣א יָֽכְל֔וּ לְהַפְשִׁ֖יט אֶת־כָּל־הָעֹל֑וֹת וַֽיְּחַזְּק֞וּם אֲחֵיהֶ֣ם הַלְוִיִּ֗ם עַד־כְּל֤וֹת הַמְּלָאכָה֙ וְעַ֣ד יִתְקַדְּשׁ֣וּ הַכֹּֽהֲנִ֔ים כִּ֤י הַלְוִיִּם֙ יִשְׁרֵ֣י לֵבָ֔ב לְהִתְקַדֵּ֖שׁ מֵֽהַכֹּהֲנִֽים׃ </span></p>
 <p align="RIGHT"><span lang="he">‎<a name="035">35</a> ‏וְגַם־עֹלָ֨ה לָרֹ֜ב בְּחֶלְבֵ֧י הַשְּׁלָמִ֛ים וּבַנְּסָכִ֖ים לָעֹלָ֑ה וַתִּכּ֖וֹן עֲבוֹדַ֥ת בֵּית־יְהוָֽה׃ </span></p>
 <p align="RIGHT"><span lang="he">‎<a name="036">36</a> ‏וַיִּשְׂמַ֤ח יְחִזְקִיָּ֙הוּ֙ וְכָל־הָעָ֔ם עַ֛ל הַהֵכִ֥ין הָאֱלֹהִ֖ים לָעָ֑ם כִּ֥י בְּפִתְאֹ֖ם הָיָ֥ה הַדָּבָֽר׃ פ</span></p>
 </td>
 <td width="50%">
 <p>1 yəḥizəqîyâû mālaḵə ben-‘eśərîm wəḥāmēš šānâ wə‘eśərîm wāṯēš<sup>a</sup>‘ šānâ mālaḵə bîrûšālāim wəšēm ’immwō ’ăḇîyâ baṯ-zəḵarəyâû: </p>
 <p>2 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ dāwîḏ ’āḇîw: </p>
 <p>3 hû’ ḇaššānâ hāri’šwōnâ ləmāləḵwō b<sup>a</sup>ḥōḏeš hāri’šwōn pāṯ<sup>a</sup>ḥ ’eṯ-daləṯwōṯ bêṯ-yəhwâ wayəḥazzəqēm: </p>
 <p>4 wayyāḇē’ ’eṯ-hakōhănîm wə’eṯ-haləwîyim wayya’asəfēm lirəḥwōḇ hammizərāḥ: </p>
 <p>5 wayyō’mer lâem šəmā‘ûnî haləwîyim ‘atâ hiṯəqadəšû wəqadəšû ’eṯ-bêṯ yəhwâ ’ĕlōhê ’ăḇōṯêḵem wəhwōṣî’û ’eṯ-hannidâ min-haqqōḏeš: </p>
 <p>6 kî-mā‘ălû ’ăḇōṯênû wə‘āśû hār<sup>a</sup>‘ bə‘ênê yəhwâ-’ĕlōhênû wayy<sup>a</sup>‘azəḇuhû wayyassēbû fənêhem mimmišəkan yəhwâ wayyitənû-‘ōref: </p>
 <p>7 gam sāḡərû daləṯwōṯ hā’ûlām wayəḵabû ’eṯ-hannērwōṯ ûqəṭōreṯ lō’ hiqəṭîrû wə‘ōlâ lō’-he‘ĕlû ḇaqqōḏeš lē’lōhê yiśərā’ēl: </p>
 <p>8 wayəhî qeṣef yəhwâ ‘al-yəhûḏâ wîrûšālāim wayyitənēm <font color="brown">lizəwā‘â</font> <font color="blue">ləz<sup>a</sup>‘ăwâ</font> ləšammâ wəlišərēqâ ka’ăšer ’atem rō’îm bə‘ênêḵem: </p>
 <p>9 wəhinnēh nāfəlû ’ăḇwōṯênû beḥāreḇ ûḇānênû ûḇənwōṯênû wənāšênû baššəḇî ‘al-zō’ṯ: </p>
 <p>10 ‘atâ ‘im-ləḇāḇî liḵərwōṯ bərîṯ layhwâ ’ĕlōhê yiśərā’ēl wəyāšōḇ mimmennû ḥărwōn ’apwō: </p>
 <p>11 bānay ‘atâ ’al-tiššālû kî-ḇāḵem bāḥar yəhwâ l<sup>a</sup>‘ămōḏ ləfānāyw ləšārəṯwō wəlihəywōṯ lwō məšārəṯîm ûmaqəṭirîm: s</p>
 <p>12 wayyāqumû haləwîyim m<sup>a</sup>ḥaṯ ben-‘ămāśay wəywō’ēl ben-‘ăzarəyâû min-bənê haqqəhāṯî ûmin-bənê mərārî qîš ben-‘aḇədî w<sup>a</sup>‘ăzarəyâû ben-yəhallelə’ēl ûmin-hagērəšunnî ywō’āḥ ben-zimmâ wə‘ēḏen ben-ywō’āḥ: </p>
 <p>13 ûmin-bənê ’ĕlîṣāfān šimərî <font color="brown">wî‘û’ēl</font> <font color="blue">wî‘î’ēl</font> ûmin-bənê ’āsāf zəḵarəyâû ûmatanəyâû: s</p>
 <p>14 ûmin-bənê hêmān <font color="brown">yəḥû’ēl</font> <font color="blue">yəḥî’ēl</font> wəšimə‘î sûmin-bənê yəḏûṯûn šəm<sup>a</sup>‘əyâ wə‘uzzî’ēl: </p>
 <p>15 wayya’asəfû ’eṯ-’ăḥêhem wayyiṯəqadəšû wayyāḇō’û ḵəmiṣəwaṯ-hammeleḵə bəḏiḇərê yəhwâ ləṭahēr bêṯ yəhwâ: </p>
 <p>16 wayyāḇō’û hakōhănîm lifənîmâ ḇêṯ-yəhwâ ləṭahēr wayywōṣî’û ’ēṯ kāl-haṭṭumə’â ’ăšer māṣə’û bəhêḵal yəhwâ l<sup>a</sup>ḥăṣar bêṯ yəhwâ wayəqabəlû haləwîyim ləhwōṣî’ lən<sup>a</sup>ḥal-qiḏərwōn ḥûṣâ: </p>
 <p>17 wayyāḥēllû bə’eḥāḏ l<sup>a</sup>ḥōḏeš hāri’šwōn ləqadēš ûḇəywōm šəmwōnâ l<sup>a</sup>ḥōḏeš bā’û lə’ûlām yəhwâ wayəqadəšû ’eṯ-bêṯ-yəhwâ ləyāmîm šəmwōnâ ûḇəywōm šiššâ ‘āśār l<sup>a</sup>ḥōḏeš hāri’šwōn killû: s</p>
 <p>18 wayyāḇwō’û fənîmâ ’el-ḥizəqîyâû hammeleḵə wayyō’mərû ṭiharənû ’eṯ-kāl-bêṯ yəhwâ ’eṯ-mizəb<sup>a</sup>ḥ hā‘wōlâ wə’eṯ-kāl-kēlāyw wə’eṯ-šuləḥan hamm<sup>a</sup>‘ăreḵeṯ wə’eṯ-kāl-kēlāyw: </p>
 <p>19 wə’ēṯ kāl-hakēlîm ’ăšer hizənîḥa hammeleḵə ’āḥāz bəmaləḵûṯwō bəm<sup>a</sup>‘ălwō hēḵannû wəhiqədāšənû wəhinnām lifənê mizəb<sup>a</sup>ḥ yəhwâ: s</p>
 <p>20 wayyašəkēm yəḥizəqîyâû hammeleḵə wayye’ĕsōf ’ēṯ śārê hā‘îr wayy<sup>a</sup>‘al bêṯ yəhwâ: </p>
 <p>21 wayyāḇî’û fārîm-šiḇə‘â wə’êlîm šiḇə‘â ûḵəḇāśîm šiḇə‘â ûṣəfîrê ‘izzîm šiḇə‘â ləḥaṭṭā’ṯ ‘al-hammaməlāḵâ wə‘al-hammiqədāš wə‘al-yəhûḏâ wayyō’mer liḇənê ’ahărōn hakōhănîm ləh<sup>a</sup>‘ălwōṯ ‘al-mizəb<sup>a</sup>ḥ yəhwâ: </p>
 <p>22 wayyišəḥăṭû habāqār wayəqabəlû hakōhănîm ’eṯ-hadām wayyizərəqû hammizəbēḥâ wayyišəḥăṭû hā’ēlîm wayyizərəqû hadām hammizəbēḥâ wayyišəḥăṭû hakəḇāśîm wayyizərəqû hadām hammizəbēḥâ: </p>
 <p>23 wayyagîšû ’eṯ-śə‘îrê h<sup>a</sup>ḥaṭṭā’ṯ lifənê hammeleḵə wəhaqqâāl wayyisəməḵû yəḏêhem ‘ălêhem: </p>
 <p>24 wayyišəḥāṭûm hakōhănîm wayəḥaṭṭə’û ’eṯ-dāmām hammizəbēḥâ ləḵapēr ‘al-kāl-yiśərā’ēl kî ləḵāl-yiśərā’ēl ’āmar hammeleḵə hā‘wōlâ wəh<sup>a</sup>ḥaṭṭā’ṯ: </p>
 <p>25 wayy<sup>a</sup>‘ămēḏ ’eṯ-haləwîyim bêṯ yəhwâ biməṣilətayim binəḇālîm ûḇəḵinnōrwōṯ bəmiṣəwaṯ dāwîḏ wəḡāḏ ḥōzēh-hammeleḵə wənāṯān hannāḇî’ kî ḇəyaḏ-yəhwâ hammiṣəwâ bəyaḏ-nəḇî’āyw: s</p>
 <p>26 wayy<sup>a</sup>‘aməḏû haləwîyim biḵəlê ḏāwîḏ wəhakōhănîm b<sup>a</sup>ḥăṣōṣərwōṯ: s</p>
 <p>27 wayyō’mer ḥizəqîyâû ləh<sup>a</sup>‘ălwōṯ hā‘ōlâ ləhammizəbēḥa ûḇə‘ēṯ hēḥēl hā‘wōlâ hēḥēl šîr-yəhwâ wəh<sup>a</sup>ḥăṣōṣərwōṯ wə‘al-yəḏê kəlê dāwîḏ meleḵə-yiśərā’ēl: </p>
 <p>28 wəḵāl-haqqâāl mišət<sup>a</sup>ḥăwîm wəhaššîr məšwōrēr wəh<sup>a</sup>ḥăṣōṣərwōṯ <font color="brown">m<sup>a</sup>ḥăṣōṣərîm</font> <font color="blue">m<sup>a</sup>ḥəṣərîm<font color="red"><sup>y</sup></font></font> hakōl ‘aḏ liḵəlwōṯ hā‘ōlâ: </p>
 <p>29 ûḵəḵallwōṯ ləh<sup>a</sup>‘ălwōṯ kārə‘û hammeleḵə wəḵāl-hanniməṣə’îm ’itwō wayyišət<sup>a</sup>ḥăwû: </p>
 <p>30 wayyō’mer yəḥizəqîyâû hammeleḵə wəhaśśārîm laləwîyim ləhallēl layhwâ bəḏiḇərê ḏāwîḏ wə’āsāf h<sup>a</sup>ḥōzeh wayəhaləlû ‘aḏ-ləśiməḥâ wayyiqqəḏû wayyišət<sup>a</sup>ḥăwû: f</p>
 <p>31 wayy<sup>a</sup>‘an yəḥizəqîyâû wayyō’mer ‘atâ millē’ṯem yeḏəḵem layhwâ gōšû wəhāḇî’û zəḇāḥîm wəṯwōḏwōṯ ləḇêṯ yəhwâ wayyāḇî’û haqqâāl zəḇāḥîm wəṯwōḏwōṯ wəḵāl-nəḏîḇ lēḇ ‘ōlwōṯ: </p>
 <p>32 wayəhî misəpar hā‘ōlâ ’ăšer hēḇî’û haqqâāl bāqār šiḇə‘îm ’êlîm mē’â kəḇāśîm mā’ṯāyim lə‘ōlâ layhwâ kāl-’ēlleh: </p>
 <p>33 wəhaqqŏḏāšîm bāqār šēš mē’wōṯ wəṣō’n šəlōšeṯ ’ălāfîm: </p>
 <p>34 raq hakōhănîm hāyû limə‘āṭ wəlō’ yāḵəlû ləhafəšîṭ ’eṯ-kāl-hā‘ōlwōṯ wayyəḥazzəqûm ’ăḥêhem haləwîyim ‘aḏ-kəlwōṯ hamməlā’ḵâ wə‘aḏ yiṯəqadəšû hakōhănîm kî haləwîyim yišərê lēḇāḇ ləhiṯəqadēš mēhakōhănîm: </p>
 <p>35 wəḡam-‘ōlâ lārōḇ bəḥeləḇê haššəlāmîm ûḇannəsāḵîm lā‘ōlâ watikwōn ‘ăḇwōḏaṯ bêṯ-yəhwâ: </p>
 <p>36 wayyiśəm<sup>a</sup>ḥ yəḥizəqîyâû wəḵāl-hā‘ām ‘al hahēḵîn hā’ĕlōhîm lā‘ām kî bəfiṯə’ōm hāyâ hadāḇār: f</p>
 </td>
 </tr></table>
 <p></p><hr>
 <center>
 <a href="ch2030.htm">Next: 2 Chronicles (2 Divrey Yamim) Chapter 30</a></center>
 </body>