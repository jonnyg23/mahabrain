<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2025.htm">Polyglot</a> 
 <a href="../kjv/kg2025.htm">KJV</a> 
 <a href="../sep/kg2025.htm">Sep</a> 
 <a href="../vul/kg2025.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2024.htm">Previous</a> 
 <a href="isa001.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֩ בִשְׁנַ֨ת הַתְּשִׁיעִ֜ית לְמָלְכ֗וֹ בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבֻכַדְנֶאצַּ֨ר מֶֽלֶךְ־בָּבֶ֜ל ה֧וּא וְכָל־חֵיל֛וֹ עַל־יְרוּשָׁלִַ֖ם וַיִּ֣חַן עָלֶ֑יהָ וַיִּבְנ֥וּ עָלֶ֖יהָ דָּיֵ֥ק סָבִֽיב׃ </span></p>
 <p align="RIGHT"><span lang="he">‎<a name="002">2</a> ‏וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃ </span></p>
 <p align="RIGHT"><span lang="he">‎<a name="003">3</a> ‏בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב בָּעִ֑יר וְלֹא־הָ֥יָה לֶ֖חֶם לְעַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏וַתִּבָּקַ֣ע הָעִ֗יר וְכָל־אַנְשֵׁ֨י הַמִּלְחָמָ֤ה׀ הַלַּ֙יְלָה֙ דֶּ֜רֶךְ שַׁ֣עַר׀ בֵּ֣ין הַחֹמֹתַ֗יִם אֲשֶׁר֙ עַל־גַּ֣ן הַמֶּ֔לֶךְ וְכַשְׂדִּ֥ים עַל־הָעִ֖יר סָבִ֑יב וַיֵּ֖לֶךְ דֶּ֥רֶךְ הָעֲרָבָֽה׃ </span></p>
 <p align="RIGHT"><span lang="he">‎<a name="005">5</a> ‏וַיִּרְדְּפ֤וּ חֵיל־כַּשְׂדִּים֙ אַחַ֣ר הַמֶּ֔לֶךְ וַיַּשִּׂ֥גוּ אֹת֖וֹ בְּעַרְב֣וֹת יְרֵח֑וֹ וְכָל־חֵיל֔וֹ נָפֹ֖צוּ מֵעָלָֽיו׃ </span></p>
 <p align="RIGHT"><span lang="he">‎<a name="006">6</a> ‏וַֽיִּתְפְּשׂוּ֙ אֶת־הַמֶּ֔לֶךְ וַיַּעֲל֥וּ אֹת֛וֹ אֶל־מֶ֥לֶךְ בָּבֶ֖ל רִבְלָ֑תָה וַיְדַבְּר֥וּ אִתּ֖וֹ מִשְׁפָּֽט׃ </span></p>
 <p align="RIGHT"><span lang="he">‎<a name="007">7</a> ‏וְאֶת־בְּנֵי֙ צִדְקִיָּ֔הוּ שָׁחֲט֖וּ לְעֵינָ֑יו וְאֶת־עֵינֵ֤י צִדְקִיָּ֙הוּ֙ עִוֵּ֔ר וַיַּאַסְרֵ֙הוּ֙ בַֽנְחֻשְׁתַּ֔יִם וַיְבִאֵ֖הוּ בָּבֶֽל׃ ס</span></p>
 <p align="RIGHT"><span lang="he">‎<a name="008">8</a> ‏וּבַחֹ֤דֶשׁ הַֽחֲמִישִׁי֙ בְּשִׁבְעָ֣ה לַחֹ֔דֶשׁ הִ֗יא שְׁנַת֙ תְּשַֽׁע־עֶשְׂרֵ֣ה שָׁנָ֔ה לַמֶּ֖לֶךְ נְבֻכַדְנֶאצַּ֣ר מֶֽלֶךְ־בָּבֶ֑ל בָּ֞א נְבוּזַרְאֲדָ֧ן רַב־טַבָּחִ֛ים עֶ֥בֶד מֶֽלֶךְ־בָּבֶ֖ל יְרוּשָׁלִָֽם׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׂרֹ֥ף אֶת־בֵּית־יְהוָ֖ה וְאֶת־בֵּ֣ית הַמֶּ֑לֶךְ וְאֵ֨ת כָּל־בָּתֵּ֧י יְרוּשָׁלִַ֛ם וְאֶת־כָּל־בֵּ֥ית גָּד֖וֹל שָׂרַ֥ף בָּאֵֽשׁ׃ </span></p>
 <p align="RIGHT"><span lang="he">‎<a name="010">10</a> ‏וְאֶת־חוֹמֹ֥ת יְרוּשָׁלִַ֖ם סָבִ֑יב נָֽתְצוּ֙ כָּל־חֵ֣יל כַּשְׂדִּ֔ים אֲשֶׁ֖ר רַב־טַבָּחִֽים׃ </span></p>
 <p align="RIGHT"><span lang="he">‎<a name="011">11</a> ‏וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר וְאֶת־הַנֹּֽפְלִים֙ אֲשֶׁ֤ר נָפְלוּ֙ עַל־הַמֶּ֣לֶךְ בָּבֶ֔ל וְאֵ֖ת יֶ֣תֶר הֶהָמ֑וֹן הֶגְלָ֕ה נְבוּזַרְאֲדָ֖ן רַב־טַבָּחִֽים׃ </span></p>
 <p align="RIGHT"><span lang="he">‎<a name="012">12</a> ‏וּמִדַּלַּ֣ת הָאָ֔רֶץ הִשְׁאִ֖יר רַב־טַבָּחִ֑ים לְכֹֽרְמִ֖ים וּלְיֹגְבִֽים׃ </span></p>
 <p align="RIGHT"><span lang="he">‎<a name="013">13</a> ‏וְאֶת־עַמּוּדֵ֨י הַנְּחֹ֜שֶׁת אֲשֶׁ֣ר בֵּית־יְהוָ֗ה וְֽאֶת־הַמְּכֹנ֞וֹת וְאֶת־יָ֧ם הַנְּחֹ֛שֶׁת אֲשֶׁ֥ר בְּבֵית־יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־נְחֻשְׁתָּ֖ם בָּבֶֽלָה׃ </span></p>
 <p align="RIGHT"><span lang="he">‎<a name="014">14</a> ‏וְאֶת־הַסִּירֹ֨ת וְאֶת־הַיָּעִ֜ים וְאֶת־הַֽמְזַמְּר֣וֹת וְאֶת־הַכַּפּ֗וֹת וְאֵ֨ת כָּל־כְּלֵ֧י הַנְּחֹ֛שֶׁת אֲשֶׁ֥ר יְשָֽׁרְתוּ־בָ֖ם לָקָֽחוּ׃ </span></p>
 <p align="RIGHT"><span lang="he">‎<a name="015">15</a> ‏וְאֶת־הַמַּחְתּוֹת֙ וְאֶת־הַמִּזְרָק֗וֹת אֲשֶׁ֤ר זָהָב֙ זָהָ֔ב וַאֲשֶׁר־כֶּ֖סֶף כָּ֑סֶף לָקַ֖ח רַב־טַבָּחִֽים׃ </span></p>
 <p align="RIGHT"><span lang="he">‎<a name="016">16</a> ‏הָעַמּוּדִ֣ים׀ שְׁנַ֗יִם הַיָּ֤ם הָֽאֶחָד֙ וְהַמְּכֹנ֔וֹת אֲשֶׁר־עָשָׂ֥ה שְׁלֹמֹ֖ה לְבֵ֣ית יְהוָ֑ה לֹא־הָיָ֣ה מִשְׁקָ֔ל לִנְחֹ֖שֶׁת כָּל־הַכֵּלִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="017">17</a> ‏שְׁמֹנֶה֩ עֶשְׂרֵ֨ה אַמָּ֜ה קוֹמַ֣ת׀ הָעַמּ֣וּד הָאֶחָ֗ד וְכֹתֶ֨רֶת עָלָ֥יו׀ נְחֹשֶׁת֮ וְקוֹמַ֣ת הַכֹּתֶרֶת֮ שָׁלֹ֣שׁ <font color="brown">אמה</font> <font color="blue">אַמּוֹת֒</font> וּשְׂבָכָ֨ה וְרִמֹּנִ֧ים עַֽל־הַכֹּתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י עַל־הַשְּׂבָכָֽה׃ </span></p>
 <p align="RIGHT"><span lang="he">‎<a name="018">18</a> ‏וַיִּקַּ֣ח רַב־טַבָּחִ֗ים אֶת־שְׂרָיָה֙ כֹּהֵ֣ן הָרֹ֔אשׁ וְאֶת־צְפַנְיָ֖הוּ כֹּהֵ֣ן מִשְׁנֶ֑ה וְאֶת־שְׁלֹ֖שֶׁת שֹׁמְרֵ֥י הַסַּֽף׃ </span></p>
 <p align="RIGHT"><span lang="he">‎<a name="019">19</a> ‏וּמִן־הָעִ֡יר לָקַח֩ סָרִ֨יס אֶחָ֜ד אֲ‍ֽשֶׁר־ה֥וּא פָקִ֣יד׀ עַל־אַנְשֵׁ֣י הַמִּלְחָמָ֗ה וַחֲמִשָּׁ֨ה אֲנָשִׁ֜ים מֵרֹאֵ֤י פְנֵֽי־הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת הַסֹּפֵר֙ שַׂ֣ר הַצָּבָ֔א הַמַּצְבִּ֖א אֶת־עַ֣ם הָאָ֑רֶץ וְשִׁשִּׁ֥ים אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בָּעִֽיר׃ </span></p>
 <p align="RIGHT"><span lang="he">‎<a name="020">20</a> ‏וַיִּקַּ֣ח אֹתָ֔ם נְבוּזַרְאֲדָ֖ן רַב־טַבָּחִ֑ים וַיֹּ֧לֶךְ אֹתָ֛ם עַל־מֶ֥לֶךְ בָּבֶ֖ל רִבְלָֽתָה׃ </span></p>
 <p align="RIGHT"><span lang="he">‎<a name="021">21</a> ‏וַיַּ֣ךְ אֹתָם֩ מֶ֨לֶךְ בָּבֶ֧ל וַיְמִיתֵ֛ם בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְהָעָ֗ם הַנִּשְׁאָר֙ בְּאֶ֣רֶץ יְהוּדָ֔ה אֲשֶׁ֣ר הִשְׁאִ֔יר נְבֽוּכַדְנֶאצַּ֖ר מֶ֣לֶךְ בָּבֶ֑ל וַיַּפְקֵ֣ד עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃ פ</span></p>
 <p align="RIGHT"><span lang="he">‎<a name="023">23</a> ‏וַיִּשְׁמְעוּ֩ כָל־שָׂרֵ֨י הַחֲיָלִ֜ים הֵ֣מָּה וְהָאֲנָשִׁ֗ים כִּֽי־הִפְקִ֤יד מֶֽלֶךְ־בָּבֶל֙ אֶת־גְּדַלְיָ֔הוּ וַיָּבֹ֥אוּ אֶל־גְּדַלְיָ֖הוּ הַמִּצְפָּ֑ה וְיִשְׁמָעֵ֣אל בֶּן־נְתַנְיָ֡ה וְיוֹחָנָ֣ן בֶּן־קָ֠רֵחַ וּשְׂרָיָ֨ה בֶן־תַּנְחֻ֜מֶת הַנְּטֹפָתִ֗י וְיַֽאֲזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה וְאַנְשֵׁיהֶֽם׃ </span></p>
 <p align="RIGHT"><span lang="he">‎<a name="024">24</a> ‏וַיִּשָּׁבַ֨ע לָהֶ֤ם גְּדַלְיָ֙הוּ֙ וּלְאַנְשֵׁיהֶ֔ם וַיֹּ֣אמֶר לָהֶ֔ם אַל־תִּֽירְא֖וּ מֵעַבְדֵ֣י הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל וְיִטַ֥ב לָכֶֽם׃ ס</span></p>
 <p align="RIGHT"><span lang="he">‎<a name="025">25</a> ‏וַיְהִ֣י׀ בַּחֹ֣דֶשׁ הַשְּׁבִיעִ֗י בָּ֣א יִשְׁמָעֵ֣אל בֶּן־נְ֠תַנְיָה בֶּן־אֱלִ֨ישָׁמָ֜ע מִזֶּ֣רַע הַמְּלוּכָ֗ה וַעֲשָׂרָ֤ה אֲנָשִׁים֙ אִתּ֔וֹ וַיַּכּ֥וּ אֶת־גְּדַלְיָ֖הוּ וַיָּמֹ֑ת וְאֶת־הַיְּהוּדִים֙ וְאֶת־הַכַּשְׂדִּ֔ים אֲשֶׁר־הָי֥וּ אִתּ֖וֹ בַּמִּצְפָּֽה׃ </span></p>
 <p align="RIGHT"><span lang="he">‎<a name="026">26</a> ‏וַיָּקֻ֨מוּ כָל־הָעָ֜ם מִקָּטֹ֤ן וְעַד־גָּדוֹל֙ וְשָׂרֵ֣י הַחֲיָלִ֔ים וַיָּבֹ֖אוּ מִצְרָ֑יִם כִּ֥י יָרְא֖וּ מִפְּנֵ֥י כַשְׂדִּֽים׃ פ</span></p>
 <p align="RIGHT"><span lang="he">‎<a name="027">27</a> ‏וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה לְגָלוּת֙ יְהוֹיָכִ֣ין מֶֽלֶךְ־יְהוּדָ֔ה בִּשְׁנֵ֤ים עָשָׂר֙ חֹ֔דֶשׁ בְּעֶשְׂרִ֥ים וְשִׁבְעָ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ בָּבֶ֜ל בִּשְׁנַ֣ת מָלְכ֗וֹ אֶת־רֹ֛אשׁ יְהוֹיָכִ֥ין מֶֽלֶךְ־יְהוּדָ֖ה מִבֵּ֥ית כֶּֽלֶא׃ </span></p>
 <p align="RIGHT"><span lang="he">‎<a name="028">28</a> ‏וַיְדַבֵּ֥ר אִתּ֖וֹ טֹב֑וֹת וַיִּתֵּן֙ אֶת־כִּסְא֔וֹ מֵעַ֗ל כִּסֵּ֧א הַמְּלָכִ֛ים אֲשֶׁ֥ר אִתּ֖וֹ בְּבָבֶֽל׃ </span></p>
 <p align="RIGHT"><span lang="he">‎<a name="029">29</a> ‏וְשִׁנָּ֕א אֵ֖ת בִּגְדֵ֣י כִלְא֑וֹ וְאָכַ֨ל לֶ֧חֶם תָּמִ֛יד לְפָנָ֖יו כָּל־יְמֵ֥י חַיָּֽיו׃ </span></p>
 <p align="RIGHT"><span lang="he">‎<a name="030">30</a> ‏וַאֲרֻחָת֗וֹ אֲרֻחַ֨ת תָּמִ֧יד נִתְּנָה־לּ֛וֹ מֵאֵ֥ת הַמֶּ֖לֶךְ דְּבַר־י֣וֹם בְּיוֹמ֑וֹ כֹּ֖ל יְמֵ֥י חַיָּֽו׃ </span></p>
 <p></p>
 </td>
 <td width="50%">
 <p>1 wayəhî ḇišənaṯ hatəšî‘îṯ ləmāləḵwō b<sup>a</sup>ḥōḏeš hā‘ăśîrî be‘āśwōr l<sup>a</sup>ḥōḏeš bā’ nəḇuḵaḏəne’ṣṣar meleḵə-bāḇel hû’ wəḵāl-ḥêlwō ‘al-yərûšālaim wayyiḥan ‘āleyhā wayyiḇənû ‘āleyhā dāyēq sāḇîḇ: </p>
 <p>2 watāḇō’ hā‘îr bammāṣwōr ‘aḏ ‘ašətê ‘eśərēh šānâ lammeleḵə ṣiḏəqîyâû: </p>
 <p>3 bəṯišə‘â l<sup>a</sup>ḥōḏeš wayyeḥĕzaq hārā‘āḇ bā‘îr wəlō’-hāyâ leḥem lə‘am hā’āreṣ: </p>
 <p>4 watibāq<sup>a</sup>‘ hā‘îr wəḵāl-’anəšê hammiləḥāmâ| hallayəlâ dereḵə š<sup>a</sup>‘ar| bên h<sup>a</sup>ḥōmōṯayim ’ăšer ‘al-gan hammeleḵə wəḵaśədîm ‘al-hā‘îr sāḇîḇ wayyēleḵə dereḵə hā‘ărāḇâ: </p>
 <p>5 wayyirədəfû ḥêl-kaśədîm ’<sup>a</sup>ḥar hammeleḵə wayyaśśiḡû ’ōṯwō bə‘arəḇwōṯ yərēḥwō wəḵāl-ḥêlwō nāfōṣû mē‘ālāyw: </p>
 <p>6 wayyiṯəpəśû ’eṯ-hammeleḵə wayy<sup>a</sup>‘ălû ’ōṯwō ’el-meleḵə bāḇel riḇəlāṯâ wayəḏabərû ’itwō mišəpāṭ: </p>
 <p>7 wə’eṯ-bənê ṣiḏəqîyâû šāḥăṭû lə‘ênāyw wə’eṯ-‘ênê ṣiḏəqîyâû ‘iûēr wayya’asərēhû ḇanəḥušətayim wayəḇi’ēhû bāḇel: s</p>
 <p>8 ûḇ<sup>a</sup>ḥōḏeš h<sup>a</sup>ḥămîšî bəšiḇə‘â l<sup>a</sup>ḥōḏeš hî’ šənaṯ təš<sup>a</sup>‘-‘eśərēh šānâ lammeleḵə nəḇuḵaḏəne’ṣṣar meleḵə-bāḇel bā’ nəḇûzarə’ăḏān raḇ-ṭabāḥîm ‘eḇeḏ meleḵə-bāḇel yərûšālāim: </p>
 <p>9 wayyiśərōf ’eṯ-bêṯ-yəhwâ wə’eṯ-bêṯ hammeleḵə wə’ēṯ kāl-bātê yərûšālaim wə’eṯ-kāl-bêṯ gāḏwōl śāraf bā’ēš: </p>
 <p>10 wə’eṯ-ḥwōmōṯ yərûšālaim sāḇîḇ nāṯəṣû kāl-ḥêl kaśədîm ’ăšer raḇ-ṭabāḥîm: </p>
 <p>11 wə’ēṯ yeṯer hā‘ām hannišə’ārîm bā‘îr wə’eṯ-hannōfəlîm ’ăšer nāfəlû ‘al-hammeleḵə bāḇel wə’ēṯ yeṯer hehāmwōn heḡəlâ nəḇûzarə’ăḏān raḇ-ṭabāḥîm: </p>
 <p>12 ûmidallaṯ hā’āreṣ hišə’îr raḇ-ṭabāḥîm ləḵōrəmîm ûləyōḡəḇîm: </p>
 <p>13 wə’eṯ-‘ammûḏê hannəḥōšeṯ ’ăšer bêṯ-yəhwâ wə’eṯ-hamməḵōnwōṯ wə’eṯ-yām hannəḥōšeṯ ’ăšer bəḇêṯ-yəhwâ šibərû ḵaśədîm wayyiśə’û ’eṯ-nəḥušətām bāḇelâ: </p>
 <p>14 wə’eṯ-hassîrōṯ wə’eṯ-hayyā‘îm wə’eṯ-haməzammərwōṯ wə’eṯ-hakapwōṯ wə’ēṯ kāl-kəlê hannəḥōšeṯ ’ăšer yəšārəṯû-ḇām lāqāḥû: </p>
 <p>15 wə’eṯ-hamm<sup>a</sup>ḥətwōṯ wə’eṯ-hammizərāqwōṯ ’ăšer zâāḇ zâāḇ wa’ăšer-kesef kāsef lāq<sup>a</sup>ḥ raḇ-ṭabāḥîm: </p>
 <p>16 hā‘ammûḏîm| šənayim hayyām hā’eḥāḏ wəhamməḵōnwōṯ ’ăšer-‘āśâ šəlōmōh ləḇêṯ yəhwâ lō’-hāyâ mišəqāl linəḥōšeṯ kāl-hakēlîm hā’ēlleh: </p>
 <p>17 šəmōneh ‘eśərēh ’ammâ qwōmaṯ| hā‘ammûḏ hā’eḥāḏ wəḵōṯereṯ ‘ālāyw| nəḥōšeṯ wəqwōmaṯ hakōṯereṯ šālōš <font color="brown">’ammâ</font> <font color="blue">’ammwōṯ</font> ûśəḇāḵâ wərimmōnîm ‘al-hakōṯereṯ sāḇîḇ hakōl nəḥōšeṯ wəḵā’ēlleh l<sup>a</sup>‘ammûḏ haššēnî ‘al-haśśəḇāḵâ: </p>
 <p>18 wayyiqq<sup>a</sup>ḥ raḇ-ṭabāḥîm ’eṯ-śərāyâ kōhēn hārō’š wə’eṯ-ṣəfanəyâû kōhēn mišəneh wə’eṯ-šəlōšeṯ šōmərê hassaf: </p>
 <p>19 ûmin-hā‘îr lāq<sup>a</sup>ḥ sārîs ’eḥāḏ ’ă‍šer-hû’ fāqîḏ| ‘al-’anəšê hammiləḥāmâ w<sup>a</sup>ḥămiššâ ’ănāšîm mērō’ê fənê-hammeleḵə ’ăšer niməṣə’û ḇā‘îr wə’ēṯ hassōfēr śar haṣṣāḇā’ hammaṣəbi’ ’eṯ-‘am hā’āreṣ wəšiššîm ’îš mē‘am hā’āreṣ hanniməṣə’îm bā‘îr: </p>
 <p>20 wayyiqq<sup>a</sup>ḥ ’ōṯām nəḇûzarə’ăḏān raḇ-ṭabāḥîm wayyōleḵə ’ōṯām ‘al-meleḵə bāḇel riḇəlāṯâ: </p>
 <p>21 wayyaḵə ’ōṯām meleḵə bāḇel wayəmîṯēm bəriḇəlâ bə’ereṣ ḥămāṯ wayyiḡel yəhûḏâ mē‘al ’aḏəmāṯwō: </p>
 <p>22 wəhā‘ām hannišə’ār bə’ereṣ yəhûḏâ ’ăšer hišə’îr nəḇûḵaḏəne’ṣṣar meleḵə bāḇel wayyafəqēḏ ‘ălêhem ’eṯ-gəḏaləyâû ben-’ăḥîqām ben-šāfān: f</p>
 <p>23 wayyišəmə‘û ḵāl-śārê h<sup>a</sup>ḥăyālîm hēmmâ wəhā’ănāšîm kî-hifəqîḏ meleḵə-bāḇel ’eṯ-gəḏaləyâû wayyāḇō’û ’el-gəḏaləyâû hammiṣəpâ wəyišəmā‘ē’l ben-nəṯanəyâ wəywōḥānān ben-qārēḥa ûśərāyâ ḇen-tanəḥumeṯ hannəṭōfāṯî wəya’ăzanəyâû ben-hamm<sup>a</sup>‘ăḵāṯî hēmmâ wə’anəšêhem: </p>
 <p>24 wayyiššāḇ<sup>a</sup>‘ lâem gəḏaləyâû ûlə’anəšêhem wayyō’mer lâem ’al-tîrə’û mē‘aḇəḏê hakaśədîm šəḇû ḇā’āreṣ wə‘iḇəḏû ’eṯ-meleḵə bāḇel wəyiṭaḇ lāḵem: s</p>
 <p>25 wayəhî| b<sup>a</sup>ḥōḏeš haššəḇî‘î bā’ yišəmā‘ē’l ben-nəṯanəyâ ben-’ĕlîšāmā‘ mizzer<sup>a</sup>‘ hamməlûḵâ w<sup>a</sup>‘ăśārâ ’ănāšîm ’itwō wayyakû ’eṯ-gəḏaləyâû wayyāmōṯ wə’eṯ-hayyəhûḏîm wə’eṯ-hakaśədîm ’ăšer-hāyû ’itwō bammiṣəpâ: </p>
 <p>26 wayyāqumû ḵāl-hā‘ām miqqāṭōn wə‘aḏ-gāḏwōl wəśārê h<sup>a</sup>ḥăyālîm wayyāḇō’û miṣərāyim kî yārə’û mipənê ḵaśədîm: f</p>
 <p>27 wayəhî ḇišəlōšîm wāšeḇ<sup>a</sup>‘ šānâ ləḡālûṯ yəhwōyāḵîn meleḵə-yəhûḏâ bišənêm ‘āśār ḥōḏeš bə‘eśərîm wəšiḇə‘â l<sup>a</sup>ḥōḏeš nāśā’ ’ĕwîl mərōḏaḵə meleḵə bāḇel bišənaṯ māləḵwō ’eṯ-rō’š yəhwōyāḵîn meleḵə-yəhûḏâ mibêṯ kele’: </p>
 <p>28 wayəḏabēr ’itwō ṭōḇwōṯ wayyitēn ’eṯ-kisə’wō mē‘al kissē’ hamməlāḵîm ’ăšer ’itwō bəḇāḇel: </p>
 <p>29 wəšinnā’ ’ēṯ biḡəḏê ḵilə’wō wə’āḵal leḥem tāmîḏ ləfānāyw kāl-yəmê ḥayyāyw: </p>
 <p>30 wa’ăruḥāṯwō ’ăruḥaṯ tāmîḏ nitənâ-llwō mē’ēṯ hammeleḵə dəḇar-ywōm bəywōmwō kōl yəmê ḥayyāw: </p>
 </td>
 </tr></table>
 <p></p><hr>
 <center>
 <a href="isa001.htm">Next: Isaiah (Yisheyah) Chapter 1</a></center>
 </body>