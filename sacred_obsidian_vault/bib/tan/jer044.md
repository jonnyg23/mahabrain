<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer044.htm">Polyglot</a> 
 <a href="../kjv/jer044.htm">KJV</a> 
 <a href="../sep/jer044.htm">Sep</a> 
 <a href="../vul/jer044.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer043.htm">Previous</a> 
 <a href="jer045.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 44</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ אֶ֚ל כָּל־הַיְּהוּדִ֔ים הַיֹּשְׁבִ֖ים בְּאֶ֣רֶץ מִצְרָ֑יִם הַיֹּשְׁבִ֤ים בְּמִגְדֹּל֙ וּבְתַחְפַּנְחֵ֣ס וּבְנֹ֔ף וּבְאֶ֥רֶץ פַּתְר֖וֹס לֵאמֹֽר׃ ס</span></p>
 <p align="RIGHT"><span lang="he">‎<a name="002">2</a> ‏כֹּה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל אַתֶּ֣ם רְאִיתֶ֗ם אֵ֤ת כָּל־הָֽרָעָה֙ אֲשֶׁ֤ר הֵבֵ֙אתִי֙ עַל־יְר֣וּשָׁלִַ֔ם וְעַ֖ל כָּל־עָרֵ֣י יְהוּדָ֑ה וְהִנָּ֤ם חָרְבָּה֙ הַיּ֣וֹם הַזֶּ֔ה וְאֵ֥ין בָּהֶ֖ם יוֹשֵֽׁב׃ </span></p>
 <p align="RIGHT"><span lang="he">‎<a name="003">3</a> ‏מִפְּנֵ֣י רָעָתָ֗ם<font color="red"><sup>3</sup></font> אֲשֶׁ֤ר עָשׂוּ֙ לְהַכְעִסֵ֔נִי לָלֶ֣כֶת לְקַטֵּ֔ר לַעֲבֹ֖ד לֵאלֹהִ֣ים אֲחֵרִ֑ים אֲשֶׁר֙ לֹ֣א יְדָע֔וּם הֵ֖מָּה אַתֶּ֥ם וַאֲבֹתֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏וָאֶשְׁלַ֤ח אֲלֵיכֶם֙ אֶת־כָּל־עֲבָדַ֣י הַנְּבִיאִ֔ים הַשְׁכֵּ֥ים וְשָׁלֹ֖חַ לֵאמֹ֑ר אַל־נָ֣א תַעֲשׂ֗וּ אֵ֛ת דְּבַֽר־הַתֹּעֵבָ֥ה הַזֹּ֖את אֲשֶׁ֥ר שָׂנֵֽאתִי׃ </span></p>
 <p align="RIGHT"><span lang="he">‎<a name="005">5</a> ‏וְלֹ֤א שָֽׁמְעוּ֙ וְלֹא־הִטּ֣וּ אֶת־אָזְנָ֔ם לָשׁ֖וּב מֵרָֽעָתָ֑ם לְבִלְתִּ֥י קַטֵּ֖ר לֵאלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="006">6</a> ‏וַתִּתַּ֤ךְ חֲמָתִי֙ וְאַפִּ֔י וַתִּבְעַר֙ בְּעָרֵ֣י יְהוּדָ֔ה וּבְחֻצ֖וֹת יְרֽוּשָׁלִָ֑ם וַתִּהְיֶ֛ינָה לְחָרְבָּ֥ה לִשְׁמָמָ֖ה כַּיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="007">7</a> ‏וְעַתָּ֡ה כֹּֽה־אָמַ֣ר יְהוָה֩ אֱלֹהֵ֨י צְבָא֜וֹת אֱלֹהֵ֣י יִשְׂרָאֵ֗ל לָמָה֩ אַתֶּ֨ם עֹשִׂ֜ים רָעָ֤ה גְדוֹלָה֙ אֶל־נַפְשֹׁ֣תֵכֶ֔ם לְהַכְרִ֨ית לָכֶ֧ם אִישׁ־וְאִשָּׁ֛ה עוֹלֵ֥ל וְיוֹנֵ֖ק מִתּ֣וֹךְ יְהוּדָ֑ה לְבִלְתִּ֛י הוֹתִ֥יר לָכֶ֖ם שְׁאֵרִֽית׃ </span></p>
 <p align="RIGHT"><span lang="he">‎<a name="008">8</a> ‏לְהַכְעִסֵ֙נִי֙ בְּמַעֲשֵׂ֣י יְדֵיכֶ֔ם לְקַטֵּ֞ר לֵאלֹהִ֤ים אֲחֵרִים֙ בְּאֶ֣רֶץ מִצְרַ֔יִם אֲשֶׁר־אַתֶּ֥ם בָּאִ֖ים לָג֣וּר שָׁ֑ם לְמַ֙עַן֙ הַכְרִ֣ית לָכֶ֔ם וּלְמַ֤עַן הֱיֽוֹתְכֶם֙ לִקְלָלָ֣ה וּלְחֶרְפָּ֔ה בְּכֹ֖ל גּוֹיֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏הַֽשְׁכַחְתֶּם֩ אֶת־רָע֨וֹת אֲבוֹתֵיכֶ֜ם וְאֶת־רָע֣וֹת׀ מַלְכֵ֣י יְהוּדָ֗ה וְאֵת֙ רָע֣וֹת נָשָׁ֔יו וְאֵת֙ רָעֹ֣תֵכֶ֔ם וְאֵ֖ת רָעֹ֣ת נְשֵׁיכֶ֑ם אֲשֶׁ֤ר עָשׂוּ֙ בְּאֶ֣רֶץ יְהוּדָ֔ה וּבְחֻצ֖וֹת יְרוּשָׁלִָֽם׃ </span></p>
 <p align="RIGHT"><span lang="he">‎<a name="010">10</a> ‏לֹ֣א דֻכְּא֔וּ עַ֖ד הַיּ֣וֹם הַזֶּ֑ה וְלֹ֣א יָרְא֗וּ וְלֹֽא־הָלְכ֤וּ בְתֽוֹרָתִי֙ וּבְחֻקֹּתַ֔י אֲשֶׁר־נָתַ֥תִּי לִפְנֵיכֶ֖ם וְלִפְנֵ֥י אֲבוֹתֵיכֶֽם׃ ס</span></p>
 <p align="RIGHT"><span lang="he">‎<a name="011">11</a> ‏לָכֵ֗ן כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֨י שָׂ֥ם פָּנַ֛י בָּכֶ֖ם לְרָעָ֑ה וּלְהַכְרִ֖ית אֶת־כָּל־יְהוּדָֽה׃ </span></p>
 <p align="RIGHT"><span lang="he">‎<a name="012">12</a> ‏וְלָקַחְתִּ֞י אֶת־שְׁאֵרִ֣ית יְהוּדָ֗ה אֲשֶׁר־שָׂ֨מוּ פְנֵיהֶ֜ם לָב֣וֹא אֶֽרֶץ־מִצְרַיִם֮ לָג֣וּר שָׁם֒ וְתַ֨מּוּ כֹ֜ל בְּאֶ֧רֶץ מִצְרַ֣יִם יִפֹּ֗לוּ בַּחֶ֤רֶב בָּֽרָעָב֙ יִתַּ֔מּוּ מִקָּטֹן֙ וְעַד־גָּד֔וֹל בַּחֶ֥רֶב וּבָרָעָ֖ב יָמֻ֑תוּ וְהָיוּ֙ לְאָלָ֣ה לְשַׁמָּ֔ה וְלִקְלָלָ֖ה וּלְחֶרְפָּֽה׃ </span></p>
 <p align="RIGHT"><span lang="he">‎<a name="013">13</a> ‏וּפָקַדְתִּ֗י עַ֤ל הַיּֽוֹשְׁבִים֙ בְּאֶ֣רֶץ מִצְרַ֔יִם כַּאֲשֶׁ֥ר פָּקַ֖דְתִּי עַל־יְרֽוּשָׁלִָ֑ם בַּחֶ֥רֶב בָּרָעָ֖ב וּבַדָּֽבֶר׃ </span></p>
 <p align="RIGHT"><span lang="he">‎<a name="014">14</a> ‏וְלֹ֨א יִהְיֶ֜ה פָּלִ֤יט וְשָׂרִיד֙ לִשְׁאֵרִ֣ית יְהוּדָ֔ה הַבָּאִ֥ים לָגֽוּר־שָׁ֖ם בְּאֶ֣רֶץ מִצְרָ֑יִם וְלָשׁ֣וּב׀ אֶ֣רֶץ יְהוּדָ֗ה אֲשֶׁר־הֵ֜מָּה מְנַשְּׂאִ֤ים אֶת־נַפְשָׁם֙ לָשׁוּב֙ לָשֶׁ֣בֶת שָׁ֔ם כִּ֥י לֹֽא־יָשׁ֖וּבוּ כִּ֥י אִם־פְּלֵטִֽים׃ ס</span></p>
 <p align="RIGHT"><span lang="he">‎<a name="015">15</a> ‏וַיַּעֲנ֣וּ אֶֽת־יִרְמְיָ֗הוּ כָּל־הָאֲנָשִׁ֤ים הַיֹּֽדְעִים֙ כִּֽי־מְקַטְּר֤וֹת נְשֵׁיהֶם֙ לֵאלֹהִ֣ים אֲחֵרִ֔ים וְכָל־הַנָּשִׁ֥ים הָעֹמְד֖וֹת קָהָ֣ל גָּד֑וֹל וְכָל־הָעָ֛ם הַיֹּשְׁבִ֥ים בְּאֶֽרֶץ־מִצְרַ֖יִם בְּפַתְר֥וֹס לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏הַדָּבָ֛ר אֲשֶׁר־דִּבַּ֥רְתָּ אֵלֵ֖ינוּ בְּשֵׁ֣ם יְהוָ֑ה אֵינֶ֥נּוּ שֹׁמְעִ֖ים אֵלֶֽיךָ׃ </span></p>
 <p align="RIGHT"><span lang="he">‎<a name="017">17</a> ‏כִּ֩י עָשֹׂ֨ה נַעֲשֶׂ֜ה אֶֽת־כָּל־הַדָּבָ֣ר׀ אֲשֶׁר־יָצָ֣א מִפִּ֗ינוּ לְקַטֵּ֞ר לִמְלֶ֣כֶת הַשָּׁמַיִם֮ וְהַסֵּֽיךְ־לָ֣הּ נְסָכִים֒ כַּאֲשֶׁ֨ר עָשִׂ֜ינוּ אֲנַ֤חְנוּ וַאֲבֹתֵ֙ינוּ֙ מְלָכֵ֣ינוּ וְשָׂרֵ֔ינוּ בְּעָרֵ֣י יְהוּדָ֔ה וּבְחֻצ֖וֹת יְרוּשָׁלִָ֑ם וַנִּֽשְׂבַּֽע־לֶ֙חֶם֙ וַנִּֽהְיֶ֣ה טוֹבִ֔ים וְרָעָ֖ה לֹ֥א רָאִֽינוּ׃ </span></p>
 <p align="RIGHT"><span lang="he">‎<a name="018">18</a> ‏וּמִן־אָ֡ז חָדַ֜לְנוּ לְקַטֵּ֨ר לִמְלֶ֧כֶת הַשָּׁמַ֛יִם וְהַסֵּֽךְ־לָ֥הּ נְסָכִ֖ים חָסַ֣רְנוּ כֹ֑ל וּבַחֶ֥רֶב וּבָרָעָ֖ב תָּֽמְנוּ׃ </span></p>
 <p align="RIGHT"><span lang="he">‎<a name="019">19</a> ‏וְכִֽי־אֲנַ֤חְנוּ מְקַטְּרִים֙ לִמְלֶ֣כֶת הַשָּׁמַ֔יִם וּלְהַסֵּ֥ךְ לָ֖הּ נְסָכִ֑ים הֲמִֽבַּלְעֲדֵ֣י אֲנָשֵׁ֗ינוּ עָשִׂ֨ינוּ לָ֤הּ כַּוָּנִים֙ לְהַ֣עֲצִבָ֔ה וְהַסֵּ֥ךְ לָ֖הּ נְסָכִֽים׃ פ</span></p>
 <p align="RIGHT"><span lang="he">‎<a name="020">20</a> ‏וַיֹּ֥אמֶר יִרְמְיָ֖הוּ אֶל־כָּל־הָעָ֑ם עַל־הַגְּבָרִ֤ים וְעַל־הַנָּשִׁים֙ וְעַל־כָּל־הָעָ֔ם הָעֹנִ֥ים אֹת֛וֹ דָּבָ֖ר לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏הֲל֣וֹא אֶת־הַקִּטֵּ֗ר אֲשֶׁ֨ר קִטַּרְתֶּ֜ם בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם אַתֶּ֧ם וַאֲבֽוֹתֵיכֶ֛ם מַלְכֵיכֶ֥ם וְשָׂרֵיכֶ֖ם וְעַ֣ם הָאָ֑רֶץ אֹתָם֙ זָכַ֣ר יְהוָ֔ה וַֽתַּעֲלֶ֖ה עַל־לִבּֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְלֹֽא־יוּכַל֩ יְהוָ֨ה ע֜וֹד לָשֵׂ֗את מִפְּנֵי֙ רֹ֣עַ מַעַלְלֵיכֶ֔ם מִפְּנֵ֥י הַתּוֹעֵבֹ֖ת אֲשֶׁ֣ר עֲשִׂיתֶ֑ם וַתְּהִ֣י אַ֠רְצְכֶם לְחָרְבָּ֨ה וּלְשַׁמָּ֧ה וְלִקְלָלָ֛ה מֵאֵ֥ין יוֹשֵׁ֖ב כְּהַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="023">23</a> ‏מִפְּנֵי֩ אֲשֶׁ֨ר קִטַּרְתֶּ֜ם וַאֲשֶׁ֧ר חֲטָאתֶ֣ם לַיהוָ֗ה וְלֹ֤א שְׁמַעְתֶּם֙ בְּק֣וֹל יְהוָ֔ה וּבְתֹרָת֧וֹ וּבְחֻקֹּתָ֛יו וּבְעֵדְוֹתָ֖יו לֹ֣א הֲלַכְתֶּ֑ם עַל־כֵּ֞ן קָרָ֥את אֶתְכֶ֛ם הָרָעָ֥ה הַזֹּ֖את כַּיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="024">24</a> ‏וַיֹּ֤אמֶר יִרְמְיָ֙הוּ֙ אֶל־כָּל־הָעָ֔ם וְאֶ֖ל כָּל־הַנָּשִׁ֑ים שִׁמְעוּ֙ דְּבַר־יְהוָ֔ה כָּל־יְהוּדָ֕ה אֲשֶׁ֖ר בְּאֶ֥רֶץ מִצְרָֽיִם׃ ס</span></p>
 <p align="RIGHT"><span lang="he">‎<a name="025">25</a> ‏כֹּֽה־אָמַ֣ר יְהוָֽה־צְבָאוֹת֩ אֱלֹהֵ֨י יִשְׂרָאֵ֜ל לֵאמֹ֗ר אַתֶּ֨ם וּנְשֵׁיכֶ֜ם וַתְּדַבֵּ֣רְנָה בְּפִיכֶם֮ וּבִידֵיכֶ֣ם מִלֵּאתֶ֣ם׀ לֵאמֹר֒ עָשֹׂ֨ה נַעֲשֶׂ֜ה אֶת־נְדָרֵ֗ינוּ אֲשֶׁ֤ר נָדַ֙רְנוּ֙ לְקַטֵּר֙ לִמְלֶ֣כֶת הַשָּׁמַ֔יִם וּלְהַסֵּ֥ךְ לָ֖הּ נְסָכִ֑ים הָקֵ֤ים תָּקִ֙ימְנָה֙ אֶת־נִדְרֵיכֶ֔ם וְעָשֹׂ֥ה תַעֲשֶׂ֖ינָה אֶת־נִדְרֵיכֶֽם׃ פ</span></p>
 <p align="RIGHT"><span lang="he">‎<a name="026">26</a> ‏לָכֵן֙ שִׁמְע֣וּ דְבַר־יְהוָ֔ה כָּל־יְהוּדָ֕ה הַיֹּשְׁבִ֖ים בְּאֶ֣רֶץ מִצְרָ֑יִם הִנְנִ֨י נִשְׁבַּ֜עְתִּי בִּשְׁמִ֤י הַגָּדוֹל֙ אָמַ֣ר יְהוָ֔ה אִם־יִהְיֶה֩ ע֨וֹד שְׁמִ֜י נִקְרָ֣א׀ בְּפִ֣י׀ כָּל־אִ֣ישׁ יְהוּדָ֗ה אֹמֵ֛ר חַי־אֲדֹנָ֥י יְהוִ֖ה בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="027">27</a> ‏הִנְנִ֨י שֹׁקֵ֧ד עֲלֵיהֶ֛ם לְרָעָ֖ה וְלֹ֣א לְטוֹבָ֑ה וְתַמּוּ֩ כָל־אִ֨ישׁ יְהוּדָ֜ה אֲשֶׁ֧ר בְּאֶֽרֶץ־מִצְרַ֛יִם בַּחֶ֥רֶב וּבָרָעָ֖ב עַד־כְּלוֹתָֽם׃ </span></p>
 <p align="RIGHT"><span lang="he">‎<a name="028">28</a> ‏וּפְלִיטֵ֨י חֶ֜רֶב יְשֻׁב֨וּן מִן־אֶ֧רֶץ מִצְרַ֛יִם אֶ֥רֶץ יְהוּדָ֖ה מְתֵ֣י מִסְפָּ֑ר וְֽיָדְע֞וּ כָּל־שְׁאֵרִ֣ית יְהוּדָ֗ה הַבָּאִ֤ים לְאֶֽרֶץ־מִצְרַ֙יִם֙ לָג֣וּר שָׁ֔ם דְּבַר־מִ֥י יָק֖וּם מִמֶּ֥נִּי וּמֵהֶֽם׃ </span></p>
 <p align="RIGHT"><span lang="he">‎<a name="029">29</a> ‏וְזֹאת־לָכֶ֤ם הָאוֹת֙ נְאֻם־יְהוָ֔ה כִּֽי־פֹקֵ֥ד אֲנִ֛י עֲלֵיכֶ֖ם בַּמָּק֣וֹם הַזֶּ֑ה לְמַ֙עַן֙ תֵּֽדְע֔וּ כִּי֩ ק֨וֹם יָק֧וּמוּ דְבָרַ֛י עֲלֵיכֶ֖ם לְרָעָֽה׃ ס</span></p>
 <p align="RIGHT"><span lang="he">‎<a name="030">30</a> ‏כֹּ֣ה׀ אָמַ֣ר יְהוָ֗ה הִנְנִ֣י נֹ֠תֵן אֶת־פַּרְעֹ֨ה חָפְרַ֤ע מֶֽלֶךְ־מִצְרַ֙יִם֙ בְּיַ֣ד אֹֽיְבָ֔יו וּבְיַ֖ד מְבַקְשֵׁ֣י נַפְשׁ֑וֹ כַּאֲשֶׁ֨ר נָתַ֜תִּי אֶת־צִדְקִיָּ֣הוּ מֶֽלֶךְ־יְהוּדָ֗ה בְּיַ֨ד נְבוּכַדְרֶאצַּ֧ר מֶֽלֶךְ־בָּבֶ֛ל אֹיְב֖וֹ וּמְבַקֵּ֥שׁ נַפְשֽׁוֹ׃ ס</span></p>
 </td>
 <td width="50%">
 <p>1 hadāḇār ’ăšer hāyâ ’el-yirəməyâû ’el kāl-hayyəhûḏîm hayyōšəḇîm bə’ereṣ miṣərāyim hayyōšəḇîm bəmiḡədōl ûḇəṯ<sup>a</sup>ḥəpanəḥēs ûḇənōf ûḇə’ereṣ paṯərwōs lē’mōr: s</p>
 <p>2 kōh-’āmar yəhwâ ṣəḇā’wōṯ ’ĕlōhê yiśərā’ēl ’atem rə’îṯem ’ēṯ kāl-hārā‘â ’ăšer hēḇē’ṯî ‘al-yərûšālaim wə‘al kāl-‘ārê yəhûḏâ wəhinnām ḥārəbâ hayywōm hazzeh wə’ên bâem ywōšēḇ: </p>
 <p>3 mipənê rā‘āṯām<font color="red"><sup>3</sup></font> ’ăšer ‘āśû ləhaḵə‘isēnî lāleḵeṯ ləqaṭṭēr l<sup>a</sup>‘ăḇōḏ lē’lōhîm ’ăḥērîm ’ăšer lō’ yəḏā‘ûm hēmmâ ’atem wa’ăḇōṯêḵem: </p>
 <p>4 wā’ešəl<sup>a</sup>ḥ ’ălêḵem ’eṯ-kāl-‘ăḇāḏay hannəḇî’îm hašəkêm wəšālōḥa lē’mōr ’al-nā’ ṯ<sup>a</sup>‘ăśû ’ēṯ dəḇar-hatō‘ēḇâ hazzō’ṯ ’ăšer śānē’ṯî: </p>
 <p>5 wəlō’ šāmə‘û wəlō’-hiṭṭû ’eṯ-’āzənām lāšûḇ mērā‘āṯām ləḇilətî qaṭṭēr lē’lōhîm ’ăḥērîm: </p>
 <p>6 watitaḵə ḥămāṯî wə’apî watiḇə‘ar bə‘ārê yəhûḏâ ûḇəḥuṣwōṯ yərûšālāim watihəyeynâ ləḥārəbâ lišəmāmâ kayywōm hazzeh: s</p>
 <p>7 wə‘atâ kōh-’āmar yəhwâ ’ĕlōhê ṣəḇā’wōṯ ’ĕlōhê yiśərā’ēl lāmâ ’atem ‘ōśîm rā‘â ḡəḏwōlâ ’el-nafəšōṯēḵem ləhaḵərîṯ lāḵem ’îš-wə’iššâ ‘wōlēl wəywōnēq mitwōḵə yəhûḏâ ləḇilətî hwōṯîr lāḵem šə’ērîṯ: </p>
 <p>8 ləhaḵə‘isēnî bəm<sup>a</sup>‘ăśê yəḏêḵem ləqaṭṭēr lē’lōhîm ’ăḥērîm bə’ereṣ miṣərayim ’ăšer-’atem bā’îm lāḡûr šām ləm<sup>a</sup>‘an haḵərîṯ lāḵem ûləm<sup>a</sup>‘an hĕywōṯəḵem liqəlālâ ûləḥerəpâ bəḵōl gwōyê hā’āreṣ: </p>
 <p>9 hašəḵ<sup>a</sup>ḥətem ’eṯ-rā‘wōṯ ’ăḇwōṯêḵem wə’eṯ-rā‘wōṯ| maləḵê yəhûḏâ wə’ēṯ rā‘wōṯ nāšāyw wə’ēṯ rā‘ōṯēḵem wə’ēṯ rā‘ōṯ nəšêḵem ’ăšer ‘āśû bə’ereṣ yəhûḏâ ûḇəḥuṣwōṯ yərûšālāim: </p>
 <p>10 lō’ ḏukə’û ‘aḏ hayywōm hazzeh wəlō’ yārə’û wəlō’-hāləḵû ḇəṯwōrāṯî ûḇəḥuqqōṯay ’ăšer-nāṯatî lifənêḵem wəlifənê ’ăḇwōṯêḵem: s</p>
 <p>11 lāḵēn kōh-’āmar yəhwâ ṣəḇā’wōṯ ’ĕlōhê yiśərā’ēl hinənî śām pānay bāḵem lərā‘â ûləhaḵərîṯ ’eṯ-kāl-yəhûḏâ: </p>
 <p>12 wəlāq<sup>a</sup>ḥətî ’eṯ-šə’ērîṯ yəhûḏâ ’ăšer-śāmû fənêhem lāḇwō’ ’ereṣ-miṣərayim lāḡûr šām wəṯammû ḵōl bə’ereṣ miṣərayim yipōlû b<sup>a</sup>ḥereḇ bārā‘āḇ yitammû miqqāṭōn wə‘aḏ-gāḏwōl b<sup>a</sup>ḥereḇ ûḇārā‘āḇ yāmuṯû wəhāyû lə’ālâ ləšammâ wəliqəlālâ ûləḥerəpâ: </p>
 <p>13 ûfāqaḏətî ‘al hayywōšəḇîm bə’ereṣ miṣərayim ka’ăšer pāqaḏətî ‘al-yərûšālāim b<sup>a</sup>ḥereḇ bārā‘āḇ ûḇadāḇer: </p>
 <p>14 wəlō’ yihəyeh pālîṭ wəśārîḏ lišə’ērîṯ yəhûḏâ habā’îm lāḡûr-šām bə’ereṣ miṣərāyim wəlāšûḇ| ’ereṣ yəhûḏâ ’ăšer-hēmmâ mənaśśə’îm ’eṯ-nafəšām lāšûḇ lāšeḇeṯ šām kî lō’-yāšûḇû kî ’im-pəlēṭîm: s</p>
 <p>15 wayy<sup>a</sup>‘ănû ’eṯ-yirəməyâû kāl-hā’ănāšîm hayyōḏə‘îm kî-məqaṭṭərwōṯ nəšêhem lē’lōhîm ’ăḥērîm wəḵāl-hannāšîm hā‘ōməḏwōṯ qâāl gāḏwōl wəḵāl-hā‘ām hayyōšəḇîm bə’ereṣ-miṣərayim bəfaṯərwōs lē’mōr: </p>
 <p>16 hadāḇār ’ăšer-dibarətā ’ēlênû bəšēm yəhwâ ’ênennû šōmə‘îm ’ēleyḵā: </p>
 <p>17 kî ‘āśōh n<sup>a</sup>‘ăśeh ’eṯ-kāl-hadāḇār| ’ăšer-yāṣā’ mipînû ləqaṭṭēr liməleḵeṯ haššāmayim wəhassêḵə-lāh nəsāḵîm ka’ăšer ‘āśînû ’ăn<sup>a</sup>ḥənû wa’ăḇōṯênû məlāḵênû wəśārênû bə‘ārê yəhûḏâ ûḇəḥuṣwōṯ yərûšālāim wanniśəb<sup>a</sup>‘-leḥem wannihəyeh ṭwōḇîm wərā‘â lō’ rā’înû: </p>
 <p>18 ûmin-’āz ḥāḏalənû ləqaṭṭēr liməleḵeṯ haššāmayim wəhassēḵə-lāh nəsāḵîm ḥāsarənû ḵōl ûḇ<sup>a</sup>ḥereḇ ûḇārā‘āḇ tāmənû: </p>
 <p>19 wəḵî-’ăn<sup>a</sup>ḥənû məqaṭṭərîm liməleḵeṯ haššāmayim ûləhassēḵə lāh nəsāḵîm hămibalə‘ăḏê ’ănāšênû ‘āśînû lāh kaûānîm ləh<sup>a</sup>‘ăṣiḇâ wəhassēḵə lāh nəsāḵîm: f</p>
 <p>20 wayyō’mer yirəməyâû ’el-kāl-hā‘ām ‘al-hagəḇārîm wə‘al-hannāšîm wə‘al-kāl-hā‘ām hā‘ōnîm ’ōṯwō dāḇār lē’mōr: </p>
 <p>21 hălwō’ ’eṯ-haqqiṭṭēr ’ăšer qiṭṭarətem bə‘ārê yəhûḏâ ûḇəḥuṣwōṯ yərûšālaim ’atem wa’ăḇwōṯêḵem maləḵêḵem wəśārêḵem wə‘am hā’āreṣ ’ōṯām zāḵar yəhwâ wat<sup>a</sup>‘ăleh ‘al-libwō: </p>
 <p>22 wəlō’-yûḵal yəhwâ ‘wōḏ lāśē’ṯ mipənê rō‘a m<sup>a</sup>‘aləlêḵem mipənê hatwō‘ēḇōṯ ’ăšer ‘ăśîṯem watəhî ’arəṣəḵem ləḥārəbâ ûləšammâ wəliqəlālâ mē’ên ywōšēḇ kəhayywōm hazzeh: </p>
 <p>23 mipənê ’ăšer qiṭṭarətem wa’ăšer ḥăṭā’ṯem layhwâ wəlō’ šəm<sup>a</sup>‘ətem bəqwōl yəhwâ ûḇəṯōrāṯwō ûḇəḥuqqōṯāyw ûḇə‘ēḏəwōṯāyw lō’ hălaḵətem ‘al-kēn qārā’ṯ ’eṯəḵem hārā‘â hazzō’ṯ kayywōm hazzeh: s</p>
 <p>24 wayyō’mer yirəməyâû ’el-kāl-hā‘ām wə’el kāl-hannāšîm šimə‘û dəḇar-yəhwâ kāl-yəhûḏâ ’ăšer bə’ereṣ miṣərāyim: s</p>
 <p>25 kōh-’āmar yəhwâ-ṣəḇā’wōṯ ’ĕlōhê yiśərā’ēl lē’mōr ’atem ûnəšêḵem watəḏabērənâ bəfîḵem ûḇîḏêḵem millē’ṯem| lē’mōr ‘āśōh n<sup>a</sup>‘ăśeh ’eṯ-nəḏārênû ’ăšer nāḏarənû ləqaṭṭēr liməleḵeṯ haššāmayim ûləhassēḵə lāh nəsāḵîm hāqêm tāqîmənâ ’eṯ-niḏərêḵem wə‘āśōh ṯ<sup>a</sup>‘ăśeynâ ’eṯ-niḏərêḵem: f</p>
 <p>26 lāḵēn šimə‘û ḏəḇar-yəhwâ kāl-yəhûḏâ hayyōšəḇîm bə’ereṣ miṣərāyim hinənî nišəb<sup>a</sup>‘ətî bišəmî hagāḏwōl ’āmar yəhwâ ’im-yihəyeh ‘wōḏ šəmî niqərā’| bəfî| kāl-’îš yəhûḏâ ’ōmēr ḥay-’ăḏōnāy yəhwih bəḵāl-’ereṣ miṣərāyim: </p>
 <p>27 hinənî šōqēḏ ‘ălêhem lərā‘â wəlō’ ləṭwōḇâ wəṯammû ḵāl-’îš yəhûḏâ ’ăšer bə’ereṣ-miṣərayim b<sup>a</sup>ḥereḇ ûḇārā‘āḇ ‘aḏ-kəlwōṯām: </p>
 <p>28 ûfəlîṭê ḥereḇ yəšuḇûn min-’ereṣ miṣərayim ’ereṣ yəhûḏâ məṯê misəpār wəyāḏə‘û kāl-šə’ērîṯ yəhûḏâ habā’îm lə’ereṣ-miṣərayim lāḡûr šām dəḇar-mî yāqûm mimmennî ûmēhem: </p>
 <p>29 wəzō’ṯ-lāḵem hā’wōṯ nə’um-yəhwâ kî-fōqēḏ ’ănî ‘ălêḵem bammāqwōm hazzeh ləm<sup>a</sup>‘an tēḏə‘û kî qwōm yāqûmû ḏəḇāray ‘ălêḵem lərā‘â: s</p>
 <p>30 kōh| ’āmar yəhwâ hinənî nōṯēn ’eṯ-parə‘ōh ḥāfər<sup>a</sup>‘ meleḵə-miṣərayim bəyaḏ ’ōyəḇāyw ûḇəyaḏ məḇaqəšê nafəšwō ka’ăšer nāṯatî ’eṯ-ṣiḏəqîyâû meleḵə-yəhûḏâ bəyaḏ nəḇûḵaḏəre’ṣṣar meleḵə-bāḇel ’ōyəḇwō ûməḇaqqēš nafəšwō: s</p>
 </td>
 </tr></table>
 <p></p><hr>
 <center>
 <a href="jer045.htm">Next: Jeremiah (Yermiyah) Chapter 45</a></center>
 </body>