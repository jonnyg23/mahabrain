<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu032.htm">Polyglot</a> 
 <a href="../kjv/deu032.htm">KJV</a> 
 <a href="../sep/deu032.htm">Sep</a> 
 <a href="../vul/deu032.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu031.htm">Previous</a> 
 <a href="deu033.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַאֲזִ֥ינוּ הַשָּׁמַ֖יִם וַאֲדַבֵּ֑רָה וְתִשְׁמַ֥ע הָאָ֖רֶץ אִמְרֵי־פִֽי׃ </span></p>
 <p align="RIGHT"><span lang="he">‎<a name="002">2</a> ‏יַעֲרֹ֤ף כַּמָּטָר֙ לִקְחִ֔י תִּזַּ֥ל כַּטַּ֖ל אִמְרָתִ֑י כִּשְׂעִירִ֣ם עֲלֵי־דֶ֔שֶׁא וְכִרְבִיבִ֖ים עֲלֵי־עֵֽשֶׂב׃ </span></p>
 <p align="RIGHT"><span lang="he">‎<a name="003">3</a> ‏כִּ֛י שֵׁ֥ם יְהוָ֖ה אֶקְרָ֑א הָב֥וּ גֹ֖דֶל לֵאלֹהֵֽינוּ׃ </span></p>
 <p align="RIGHT"><span lang="he">‎<a name="004">4</a> ‏הַצּוּר֙ תָּמִ֣ים פָּעֳל֔וֹ כִּ֥י כָל־דְּרָכָ֖יו מִשְׁפָּ֑ט אֵ֤ל אֱמוּנָה֙ וְאֵ֣ין עָ֔וֶל צַדִּ֥יק וְיָשָׁ֖ר הֽוּא׃ </span></p>
 <p align="RIGHT"><span lang="he">‎<a name="005">5</a> ‏שִׁחֵ֥ת ל֛וֹ לֹ֖א בָּנָ֣יו מוּמָ֑ם דּ֥וֹר עִקֵּ֖שׁ וּפְתַלְתֹּֽל׃ </span></p>
 <p align="RIGHT"><span lang="he">‎<a name="006">6</a> ‏הֲ־לַיְהוָה֙ תִּגְמְלוּ־זֹ֔את עַ֥ם נָבָ֖ל וְלֹ֣א חָכָ֑ם הֲלוֹא־הוּא֙ אָבִ֣יךָ קָּנֶ֔ךָ ה֥וּא עָֽשְׂךָ֖ וַֽיְכֹנְנֶֽךָ׃ </span></p>
 <p align="RIGHT"><span lang="he">‎<a name="007">7</a> ‏זְכֹר֙ יְמ֣וֹת עוֹלָ֔ם בִּ֖ינוּ שְׁנ֣וֹת דּוֹר־וָד֑וֹר שְׁאַ֤ל אָבִ֙יךָ֙ וְיַגֵּ֔דְךָ זְקֵנֶ֖יךָ וְיֹ֥אמְרוּ לָֽךְ׃ </span></p>
 <p align="RIGHT"><span lang="he">‎<a name="008">8</a> ‏בְּהַנְחֵ֤ל עֶלְיוֹן֙ גּוֹיִ֔ם בְּהַפְרִיד֖וֹ בְּנֵ֣י אָדָ֑ם יַצֵּב֙ גְּבֻלֹ֣ת עַמִּ֔ים לְמִסְפַּ֖ר בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="009">9</a> ‏כִּ֛י חֵ֥לֶק יְהוָֹ֖ה עַמּ֑וֹ יַעֲקֹ֖ב חֶ֥בֶל נַחֲלָתֽוֹ׃ </span></p>
 <p align="RIGHT"><span lang="he">‎<a name="010">10</a> ‏יִמְצָאֵ֙הוּ֙ בְּאֶ֣רֶץ מִדְבָּ֔ר וּבְתֹ֖הוּ יְלֵ֣ל יְשִׁמֹ֑ן יְסֹֽבְבֶ֙נְהוּ֙ יְב֣וֹנְנֵ֔הוּ יִצְּרֶ֖נְהוּ כְּאִישׁ֥וֹן עֵינֽוֹ׃ </span></p>
 <p align="RIGHT"><span lang="he">‎<a name="011">11</a> ‏כְּנֶ֙שֶׁר֙ יָעִ֣יר קִנּ֔וֹ עַל־גּוֹזָלָ֖יו יְרַחֵ֑ף יִפְרֹ֤שׂ כְּנָפָיו֙ יִקָּחֵ֔הוּ יִשָּׂאֵ֖הוּ עַל־אֶבְרָתֽוֹ׃ </span></p>
 <p align="RIGHT"><span lang="he">‎<a name="012">12</a> ‏יְהוָ֖ה בָּדָ֣ד יַנְחֶ֑נּוּ וְאֵ֥ין עִמּ֖וֹ אֵ֥ל נֵכָֽר׃ </span></p>
 <p align="RIGHT"><span lang="he">‎<a name="013">13</a> ‏יַרְכִּבֵ֙הוּ֙ עַל־<font color="brown">במותי</font> <font color="blue">בָּ֣מֳתֵי<font color="red"><sup>9</sup></font></font> אָ֔רֶץ וַיֹּאכַ֖ל תְּנוּבֹ֣ת שָׂדָ֑י וַיֵּנִקֵ֤הֽוּ דְבַשׁ֙ מִסֶּ֔לַע וְשֶׁ֖מֶן מֵחַלְמִ֥ישׁ צֽוּר׃ </span></p>
 <p align="RIGHT"><span lang="he">‎<a name="014">14</a> ‏חֶמְאַ֨ת בָּקָ֜ר וַחֲלֵ֣ב צֹ֗אן עִם־חֵ֨לֶב כָּרִ֜ים וְאֵילִ֤ים בְּנֵֽי־בָשָׁן֙ וְעַתּוּדִ֔ים עִם־חֵ֖לֶב כִּלְי֣וֹת חִטָּ֑ה וְדַם־עֵנָ֖ב תִּשְׁתֶּה־חָֽמֶר׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁמַ֤ן יְשֻׁרוּן֙ וַיִּבְעָ֔ט שָׁמַ֖נְתָּ עָבִ֣יתָ כָּשִׂ֑יתָ וַיִּטֹּשׁ֙ אֱל֣וֹהַ עָשָׂ֔הוּ וַיְנַבֵּ֖ל צ֥וּר יְשֻׁעָתֽוֹ׃ </span></p>
 <p align="RIGHT"><span lang="he">‎<a name="016">16</a> ‏יַקְנִאֻ֖הוּ בְּזָרִ֑ים בְּתוֹעֵבֹ֖ת יַכְעִיסֻֽהוּ׃ </span></p>
 <p align="RIGHT"><span lang="he">‎<a name="017">17</a> ‏יִזְבְּח֗וּ לַשֵּׁדִים֙ לֹ֣א אֱלֹ֔הַ אֱלֹהִ֖ים לֹ֣א יְדָע֑וּם חֲדָשִׁים֙ מִקָּרֹ֣ב בָּ֔אוּ לֹ֥א שְׂעָר֖וּם אֲבֹתֵיכֶֽם׃ </span></p>
 <p align="RIGHT"><span lang="he">‎<a name="018">18</a> ‏צ֥וּר יְלָדְךָ֖ תֶּ֑שִׁי וַתִּשְׁכַּ֖ח אֵ֥ל מְחֹלְלֶֽךָ׃ </span></p>
 <p align="RIGHT"><span lang="he">‎<a name="019">19</a> ‏וַיַּ֥רְא יְהוָ֖ה וַיִּנְאָ֑ץ מִכַּ֥עַס בָּנָ֖יו וּבְנֹתָֽיו׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֗אמֶר אַסְתִּ֤ירָה פָנַי֙ מֵהֶ֔ם אֶרְאֶ֖ה מָ֣ה אַחֲרִיתָ֑ם כִּ֣י ד֤וֹר תַּהְפֻּכֹת֙ הֵ֔מָּה בָּנִ֖ים לֹא־אֵמֻ֥ן בָּֽם׃ </span></p>
 <p align="RIGHT"><span lang="he">‎<a name="021">21</a> ‏הֵ֚ם קִנְא֣וּנִי בְלֹא־אֵ֔ל כִּעֲס֖וּנִי בְּהַבְלֵיהֶ֑ם וַאֲנִי֙ אַקְנִיאֵ֣ם בְּלֹא־עָ֔ם בְּג֥וֹי נָבָ֖ל אַכְעִיסֵֽם׃ </span></p>
 <p align="RIGHT"><span lang="he">‎<a name="022">22</a> ‏כִּי־אֵשׁ֙ קָדְחָ֣ה בְאַפִּ֔י וַתִּיקַ֖ד עַד־שְׁא֣וֹל תַּחְתִּ֑ית וַתֹּ֤אכַל אֶ֙רֶץ֙ וִֽיבֻלָ֔הּ וַתְּלַהֵ֖ט מוֹסְדֵ֥י הָרִֽים׃ </span></p>
 <p align="RIGHT"><span lang="he">‎<a name="023">23</a> ‏אַסְפֶּ֥ה עָלֵ֖ימוֹ רָע֑וֹת חִצַּ֖י אֲכַלֶּה־בָּֽם׃ </span></p>
 <p align="RIGHT"><span lang="he">‎<a name="024">24</a> ‏מְזֵ֥י רָעָ֛ב וּלְחֻ֥מֵי רֶ֖שֶׁף וְקֶ֣טֶב מְרִירִ֑י וְשֶׁן־בְּהֵמוֹת֙ אֲשַׁלַּח־בָּ֔ם עִם־חֲמַ֖ת זֹחֲלֵ֥י עָפָֽר׃ </span></p>
 <p align="RIGHT"><span lang="he">‎<a name="025">25</a> ‏מִחוּץ֙ תְּשַׁכֶּל־חֶ֔רֶב וּמֵחֲדָרִ֖ים אֵימָ֑ה גַּם־בָּחוּר֙ גַּם־בְּתוּלָ֔ה יוֹנֵ֖ק עִם־אִ֥ישׁ שֵׂיבָֽה׃ </span></p>
 <p align="RIGHT"><span lang="he">‎<a name="026">26</a> ‏אָמַ֖רְתִּי אַפְאֵיהֶ֑ם אַשְׁבִּ֥יתָה מֵאֱנ֖וֹשׁ זִכְרָֽם׃ </span></p>
 <p align="RIGHT"><span lang="he">‎<a name="027">27</a> ‏לוּלֵ֗י כַּ֤עַס אוֹיֵב֙ אָג֔וּר פֶּֽן־יְנַכְּר֖וּ צָרֵ֑ימוֹ פֶּן־יֹֽאמְרוּ֙ יָדֵ֣ינוּ רָ֔מָה וְלֹ֥א יְהוָ֖ה פָּעַ֥ל כָּל־זֹֽאת׃ </span></p>
 <p align="RIGHT"><span lang="he">‎<a name="028">28</a> ‏כִּי־ג֛וֹי אֹבַ֥ד עֵצ֖וֹת הֵ֑מָּה וְאֵ֥ין בָּהֶ֖ם תְּבוּנָֽה׃ </span></p>
 <p align="RIGHT"><span lang="he">‎<a name="029">29</a> ‏ל֥וּ חָכְמ֖וּ יַשְׂכִּ֣ילוּ זֹ֑את יָבִ֖ינוּ לְאַחֲרִיתָֽם׃ </span></p>
 <p align="RIGHT"><span lang="he">‎<a name="030">30</a> ‏אֵיכָ֞ה יִרְדֹּ֤ף אֶחָד֙ אֶ֔לֶף וּשְׁנַ֖יִם יָנִ֣יסוּ רְבָבָ֑ה אִם־לֹא֙ כִּי־צוּרָ֣ם מְכָרָ֔ם וַֽיהוָ֖ה הִסְגִּירָֽם׃ </span></p>
 <p align="RIGHT"><span lang="he">‎<a name="031">31</a> ‏כִּ֛י לֹ֥א כְצוּרֵ֖נוּ צוּרָ֑ם וְאֹיְבֵ֖ינוּ פְּלִילִֽים׃ </span></p>
 <p align="RIGHT"><span lang="he">‎<a name="032">32</a> ‏כִּֽי־מִגֶּ֤פֶן סְדֹם֙ גַּפְנָ֔ם וּמִשַּׁדְמֹ֖ת עֲמֹרָ֑ה עֲנָבֵ֙מוֹ֙ עִנְּבֵי־ר֔וֹשׁ אַשְׁכְּלֹ֥ת מְרֹרֹ֖ת לָֽמוֹ׃ </span></p>
 <p align="RIGHT"><span lang="he">‎<a name="033">33</a> ‏חֲמַ֥ת תַּנִּינִ֖ם יֵינָ֑ם וְרֹ֥אשׁ פְּתָנִ֖ים אַכְזָֽר׃ </span></p>
 <p align="RIGHT"><span lang="he">‎<a name="034">34</a> ‏הֲלֹא־ה֖וּא כָּמֻ֣ס עִמָּדִ֑י חָתֻ֖ם בְּאוֹצְרֹתָֽי׃ </span></p>
 <p align="RIGHT"><span lang="he">‎<a name="035">35</a> ‏לִ֤י נָקָם֙ וְשִׁלֵּ֔ם לְעֵ֖ת תָּמ֣וּט רַגְלָ֑ם כִּ֤י קָרוֹב֙ י֣וֹם אֵידָ֔ם וְחָ֖שׁ עֲתִדֹ֥ת לָֽמוֹ׃ </span></p>
 <p align="RIGHT"><span lang="he">‎<a name="036">36</a> ‏כִּֽי־יָדִ֤ין יְהוָה֙ עַמּ֔וֹ וְעַל־עֲבָדָ֖יו יִתְנֶחָ֑ם כִּ֤י יִרְאֶה֙ כִּי־אָ֣זְלַת יָ֔ד וְאֶ֖פֶס עָצ֥וּר וְעָזֽוּב׃ </span></p>
 <p align="RIGHT"><span lang="he">‎<a name="037">37</a> ‏וְאָמַ֖ר אֵ֣י אֱלֹהֵ֑ימוֹ צ֖וּר חָסָ֥יוּ בֽוֹ׃ </span></p>
 <p align="RIGHT"><span lang="he">‎<a name="038">38</a> ‏אֲשֶׁ֨ר חֵ֤לֶב זְבָחֵ֙ימוֹ֙ יֹאכֵ֔לוּ יִשְׁתּ֖וּ יֵ֣ין נְסִיכָ֑ם יָק֙וּמוּ֙ וְיַעְזְרֻכֶ֔ם יְהִ֥י עֲלֵיכֶ֖ם סִתְרָֽה׃ </span></p>
 <p align="RIGHT"><span lang="he">‎<a name="039">39</a> ‏רְא֣וּ׀ עַתָּ֗ה כִּ֣י אֲנִ֤י<font color="red"><sup>3</sup></font> אֲנִי֙ ה֔וּא וְאֵ֥ין אֱלֹהִ֖ים עִמָּדִ֑י אֲנִ֧י אָמִ֣ית וַאֲחַיֶּ֗ה מָחַ֙צְתִּי֙ וַאֲנִ֣י אֶרְפָּ֔א וְאֵ֥ין מִיָּדִ֖י מַצִּֽיל׃ </span></p>
 <p align="RIGHT"><span lang="he">‎<a name="040">40</a> ‏כִּֽי־אֶשָּׂ֥א אֶל־שָׁמַ֖יִם יָדִ֑י וְאָמַ֕רְתִּי חַ֥י אָנֹכִ֖י לְעֹלָֽם׃ </span></p>
 <p align="RIGHT"><span lang="he">‎<a name="041">41</a> ‏אִם־שַׁנּוֹתִי֙ בְּרַ֣ק חַרְבִּ֔י וְתֹאחֵ֥ז בְּמִשְׁפָּ֖ט יָדִ֑י אָשִׁ֤יב נָקָם֙ לְצָרָ֔י וְלִמְשַׂנְאַ֖י אֲשַׁלֵּֽם׃ </span></p>
 <p align="RIGHT"><span lang="he">‎<a name="042">42</a> ‏אַשְׁכִּ֤יר חִצַּי֙ מִדָּ֔ם וְחַרְבִּ֖י תֹּאכַ֣ל בָּשָׂ֑ר מִדַּ֤ם חָלָל֙ וְשִׁבְיָ֔ה מֵרֹ֖אשׁ פַּרְע֥וֹת אוֹיֵֽב׃ </span></p>
 <p align="RIGHT"><span lang="he">‎<a name="043">43</a> ‏הַרְנִ֤ינוּ גוֹיִם֙ עַמּ֔וֹ כִּ֥י דַם־עֲבָדָ֖יו יִקּ֑וֹם וְנָקָם֙ יָשִׁ֣יב לְצָרָ֔יו וְכִפֶּ֥ר אַדְמָת֖וֹ עַמּֽוֹ׃ פ</span></p>
 <p align="RIGHT"><span lang="he">‎<a name="044">44</a> ‏וַיָּבֹ֣א מֹשֶׁ֗ה וַיְדַבֵּ֛ר אֶת־כָּל־דִּבְרֵ֥י הַשִּׁירָֽה־הַזֹּ֖את בְּאָזְנֵ֣י הָעָ֑ם ה֖וּא וְהוֹשֵׁ֥עַ בִּן־נֽוּן׃ </span></p>
 <p align="RIGHT"><span lang="he">‎<a name="045">45</a> ‏וַיְכַ֣ל מֹשֶׁ֗ה לְדַבֵּ֛ר אֶת־כָּל־הַדְּבָרִ֥ים הָאֵ֖לֶּה אֶל־כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="046">46</a> ‏וַיֹּ֤אמֶר אֲלֵהֶם֙ שִׂ֣ימוּ לְבַבְכֶ֔ם לְכָל־הַדְּבָרִ֔ים אֲשֶׁ֧ר אָנֹכִ֛י מֵעִ֥יד בָּכֶ֖ם הַיּ֑וֹם אֲשֶׁ֤ר תְּצַוֻּם֙ אֶת־בְּנֵיכֶ֔ם לִשְׁמֹ֣ר לַעֲשׂ֔וֹת אֶת־כָּל־דִּבְרֵ֖י הַתּוֹרָ֥ה הַזֹּֽאת׃ </span></p>
 <p align="RIGHT"><span lang="he">‎<a name="047">47</a> ‏כִּ֠י לֹֽא־דָבָ֨ר רֵ֥ק הוּא֙ מִכֶּ֔ם כִּי־ה֖וּא חַיֵּיכֶ֑ם וּבַדָּבָ֣ר הַזֶּ֗ה תַּאֲרִ֤יכוּ יָמִים֙ עַל־הָ֣אֲדָמָ֔ה אֲשֶׁ֨ר אַתֶּ֜ם עֹבְרִ֧ים אֶת־הַיַּרְדֵּ֛ן שָׁ֖מָּה לְרִשְׁתָּֽהּ׃ פ</span></p>
 <p align="RIGHT"><span lang="he">‎<a name="048">48</a> ‏וַיְדַבֵּ֤ר יְהוָה֙ אֶל־מֹשֶׁ֔ה בְּעֶ֛צֶם הַיּ֥וֹם הַזֶּ֖ה לֵאמֹֽר׃ </span></p>
 <p align="RIGHT"><span lang="he">‎<a name="049">49</a> ‏עֲלֵ֡ה אֶל־הַר֩ הָעֲבָרִ֨ים הַזֶּ֜ה הַר־נְב֗וֹ אֲשֶׁר֙ בְּאֶ֣רֶץ מוֹאָ֔ב אֲשֶׁ֖ר עַל־פְּנֵ֣י יְרֵח֑וֹ וּרְאֵה֙ אֶת־אֶ֣רֶץ כְּנַ֔עַן אֲשֶׁ֨ר אֲנִ֥י נֹתֵ֛ן לִבְנֵ֥י יִשְׂרָאֵ֖ל לַאֲחֻזָּֽה׃ </span></p>
 <p align="RIGHT"><span lang="he">‎<a name="050">50</a> ‏וּמֻ֗ת בָּהָר֙ אֲשֶׁ֤ר אַתָּה֙ עֹלֶ֣ה שָׁ֔מָּה וְהֵאָסֵ֖ף אֶל־עַמֶּ֑יךָ כַּֽאֲשֶׁר־מֵ֞ת אַהֲרֹ֤ן אָחִ֙יךָ֙ בְּהֹ֣ר הָהָ֔ר וַיֵּאָ֖סֶף אֶל־עַמָּֽיו׃ </span></p>
 <p align="RIGHT"><span lang="he">‎<a name="051">51</a> ‏עַל֩ אֲשֶׁ֨ר מְעַלְתֶּ֜ם בִּ֗י בְּתוֹךְ֙ בְּנֵ֣י יִשְׂרָאֵ֔ל בְּמֵֽי־מְרִיבַ֥ת קָדֵ֖שׁ מִדְבַּר־צִ֑ן עַ֣ל אֲשֶׁ֤ר לֹֽא־קִדַּשְׁתֶּם֙ אוֹתִ֔י בְּת֖וֹךְ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="052">52</a> ‏כִּ֥י מִנֶּ֖גֶד תִּרְאֶ֣ה אֶת־הָאָ֑רֶץ וְשָׁ֙מָּה֙ לֹ֣א תָב֔וֹא אֶל־הָאָ֕רֶץ אֲשֶׁר־אֲנִ֥י נֹתֵ֖ן לִבְנֵ֥י יִשְׂרָאֵֽל׃ פ</span></p>
 </td>
 <td width="50%">
 <p>1 ha’ăzînû haššāmayim wa’ăḏabērâ wəṯišəm<sup>a</sup>‘ hā’āreṣ ’imərê-fî: </p>
 <p>2 y<sup>a</sup>‘ărōf kammāṭār liqəḥî tizzal kaṭṭal ’imərāṯî kiśə‘îrim ‘ălê-ḏeše’ wəḵirəḇîḇîm ‘ălê-‘ēśeḇ: </p>
 <p>3 kî šēm yəhwâ ’eqərā’ hāḇû ḡōḏel lē’lōhênû: </p>
 <p>4 haṣṣûr tāmîm pā‘ŏlwō kî ḵāl-dərāḵāyw mišəpāṭ ’ēl ’ĕmûnâ wə’ên ‘āwel ṣadîq wəyāšār hû’: </p>
 <p>5 šiḥēṯ lwō lō’ bānāyw mûmām dwōr ‘iqqēš ûfəṯalətōl: </p>
 <p>6 hă-layəhwâ tiḡəməlû-zō’ṯ ‘am nāḇāl wəlō’ ḥāḵām hălwō’-hû’ ’āḇîḵā qqāneḵā hû’ ‘āśəḵā wayəḵōnəneḵā: </p>
 <p>7 zəḵōr yəmwōṯ ‘wōlām bînû šənwōṯ dwōr-wāḏwōr šə’al ’āḇîḵā wəyagēḏəḵā zəqēneyḵā wəyō’mərû lāḵə: </p>
 <p>8 bəhanəḥēl ‘eləywōn gwōyim bəhafərîḏwō bənê ’āḏām yaṣṣēḇ gəḇulōṯ ‘ammîm ləmisəpar bənê yiśərā’ēl: </p>
 <p>9 kî ḥēleq yəhwōâ ‘ammwō y<sup>a</sup>‘ăqōḇ ḥeḇel n<sup>a</sup>ḥălāṯwō: </p>
 <p>10 yiməṣā’ēhû bə’ereṣ miḏəbār ûḇəṯōhû yəlēl yəšimōn yəsōḇəḇenəhû yəḇwōnənēhû yiṣṣərenəhû kə’îšwōn ‘ênwō: </p>
 <p>11 kənešer yā‘îr qinnwō ‘al-gwōzālāyw yər<sup>a</sup>ḥēf yifərōś kənāfāyw yiqqāḥēhû yiśśā’ēhû ‘al-’eḇərāṯwō: </p>
 <p>12 yəhwâ bāḏāḏ yanəḥennû wə’ên ‘immwō ’ēl nēḵār: </p>
 <p>13 yarəkiḇēhû ‘al-<font color="brown">bāmwōṯê</font> <font color="blue">bāmŏṯê<font color="red"><sup>9</sup></font></font> ’āreṣ wayyō’ḵal tənûḇōṯ śāḏāy wayyēniqēhû ḏəḇaš missel<sup>a</sup>‘ wəšemen mēḥaləmîš ṣûr: </p>
 <p>14 ḥemə’aṯ bāqār w<sup>a</sup>ḥălēḇ ṣō’n ‘im-ḥēleḇ kārîm wə’êlîm bənê-ḇāšān wə‘atûḏîm ‘im-ḥēleḇ kiləywōṯ ḥiṭṭâ wəḏam-‘ēnāḇ tišəteh-ḥāmer: </p>
 <p>15 wayyišəman yəšurûn wayyiḇə‘āṭ šāmanətā ‘āḇîṯā kāśîṯā wayyiṭṭōš ’ĕlwōha ‘āśâû wayənabēl ṣûr yəšu‘āṯwō: </p>
 <p>16 yaqəni’uhû bəzārîm bəṯwō‘ēḇōṯ yaḵə‘îsuhû: </p>
 <p>17 yizəbəḥû laššēḏîm lō’ ’ĕlōha ’ĕlōhîm lō’ yəḏā‘ûm ḥăḏāšîm miqqārōḇ bā’û lō’ śə‘ārûm ’ăḇōṯêḵem: </p>
 <p>18 ṣûr yəlāḏəḵā tešî watišək<sup>a</sup>ḥ ’ēl məḥōləleḵā: </p>
 <p>19 wayyarə’ yəhwâ wayyinə’āṣ mik<sup>a</sup>‘as bānāyw ûḇənōṯāyw: </p>
 <p>20 wayyō’mer ’asətîrâ fānay mēhem ’erə’eh mâ ’<sup>a</sup>ḥărîṯām kî ḏwōr tahəpuḵōṯ hēmmâ bānîm lō’-’ēmun bām: </p>
 <p>21 hēm qinə’ûnî ḇəlō’-’ēl ki‘ăsûnî bəhaḇəlêhem wa’ănî ’aqənî’ēm bəlō’-‘ām bəḡwōy nāḇāl ’aḵə‘îsēm: </p>
 <p>22 kî-’ēš qāḏəḥâ ḇə’apî watîqaḏ ‘aḏ-šə’wōl t<sup>a</sup>ḥətîṯ watō’ḵal ’ereṣ wîḇulāh watəlahēṭ mwōsəḏê hārîm: </p>
 <p>23 ’asəpeh ‘ālêmwō rā‘wōṯ ḥiṣṣay ’ăḵalleh-bām: </p>
 <p>24 məzê rā‘āḇ ûləḥumê rešef wəqeṭeḇ mərîrî wəšen-bəhēmwōṯ ’ăšall<sup>a</sup>ḥ-bām ‘im-ḥămaṯ zōḥălê ‘āfār: </p>
 <p>25 miḥûṣ təšakel-ḥereḇ ûmēḥăḏārîm ’êmâ gam-bāḥûr gam-bəṯûlâ ywōnēq ‘im-’îš śêḇâ: </p>
 <p>26 ’āmarətî ’afə’êhem ’ašəbîṯâ mē’ĕnwōš ziḵərām: </p>
 <p>27 lûlê k<sup>a</sup>‘as ’wōyēḇ ’āḡûr pen-yənakərû ṣārêmwō pen-yō’mərû yāḏênû rāmâ wəlō’ yəhwâ pā‘al kāl-zō’ṯ: </p>
 <p>28 kî-ḡwōy ’ōḇaḏ ‘ēṣwōṯ hēmmâ wə’ên bâem təḇûnâ: </p>
 <p>29 lû ḥāḵəmû yaśəkîlû zō’ṯ yāḇînû lə’<sup>a</sup>ḥărîṯām: </p>
 <p>30 ’êḵâ yirədōf ’eḥāḏ ’elef ûšənayim yānîsû rəḇāḇâ ’im-lō’ kî-ṣûrām məḵārām wayhwâ hisəgîrām: </p>
 <p>31 kî lō’ ḵəṣûrēnû ṣûrām wə’ōyəḇênû pəlîlîm: </p>
 <p>32 kî-migefen səḏōm gafənām ûmiššaḏəmōṯ ‘ămōrâ ‘ănāḇēmwō ‘innəḇê-rwōš ’ašəkəlōṯ mərōrōṯ lāmwō: </p>
 <p>33 ḥămaṯ tannînim yênām wərō’š pəṯānîm ’aḵəzār: </p>
 <p>34 hălō’-hû’ kāmus ‘immāḏî ḥāṯum bə’wōṣərōṯāy: </p>
 <p>35 lî nāqām wəšillēm lə‘ēṯ tāmûṭ raḡəlām kî qārwōḇ ywōm ’êḏām wəḥāš ‘ăṯiḏōṯ lāmwō: </p>
 <p>36 kî-yāḏîn yəhwâ ‘ammwō wə‘al-‘ăḇāḏāyw yiṯəneḥām kî yirə’eh kî-’āzəlaṯ yāḏ wə’efes ‘āṣûr wə‘āzûḇ: </p>
 <p>37 wə’āmar ’ê ’ĕlōhêmwō ṣûr ḥāsāyû ḇwō: </p>
 <p>38 ’ăšer ḥēleḇ zəḇāḥêmwō yō’ḵēlû yišətû yên nəsîḵām yāqûmû wəy<sup>a</sup>‘əzəruḵem yəhî ‘ălêḵem siṯərâ: </p>
 <p>39 rə’û| ‘atâ kî ’ănî<font color="red"><sup>3</sup></font> ’ănî hû’ wə’ên ’ĕlōhîm ‘immāḏî ’ănî ’āmîṯ wa’ăḥayyeh māḥaṣətî wa’ănî ’erəpā’ wə’ên mîyāḏî maṣṣîl: </p>
 <p>40 kî-’eśśā’ ’el-šāmayim yāḏî wə’āmarətî ḥay ’ānōḵî lə‘ōlām: </p>
 <p>41 ’im-šannwōṯî bəraq ḥarəbî wəṯō’ḥēz bəmišəpāṭ yāḏî ’āšîḇ nāqām ləṣārāy wəliməśanə’ay ’ăšallēm: </p>
 <p>42 ’ašəkîr ḥiṣṣay midām wəḥarəbî tō’ḵal bāśār midam ḥālāl wəšiḇəyâ mērō’š parə‘wōṯ ’wōyēḇ: </p>
 <p>43 harənînû ḡwōyim ‘ammwō kî ḏam-‘ăḇāḏāyw yiqqwōm wənāqām yāšîḇ ləṣārāyw wəḵiper ’aḏəmāṯwō ‘ammwō: f</p>
 <p>44 wayyāḇō’ mōšeh wayəḏabēr ’eṯ-kāl-diḇərê haššîrâ-hazzō’ṯ bə’āzənê hā‘ām hû’ wəhwōšē‘a bin-nûn: </p>
 <p>45 wayəḵal mōšeh ləḏabēr ’eṯ-kāl-hadəḇārîm hā’ēlleh ’el-kāl-yiśərā’ēl: </p>
 <p>46 wayyō’mer ’ălēhem śîmû ləḇaḇəḵem ləḵāl-hadəḇārîm ’ăšer ’ānōḵî mē‘îḏ bāḵem hayywōm ’ăšer təṣaûum ’eṯ-bənêḵem lišəmōr l<sup>a</sup>‘ăśwōṯ ’eṯ-kāl-diḇərê hatwōrâ hazzō’ṯ: </p>
 <p>47 kî lō’-ḏāḇār rēq hû’ mikem kî-hû’ ḥayyêḵem ûḇadāḇār hazzeh ta’ărîḵû yāmîm ‘al-hā’ăḏāmâ ’ăšer ’atem ‘ōḇərîm ’eṯ-hayyarədēn šāmmâ lərišətāh: f</p>
 <p>48 wayəḏabēr yəhwâ ’el-mōšeh bə‘eṣem hayywōm hazzeh lē’mōr: </p>
 <p>49 ‘ălēh ’el-har hā‘ăḇārîm hazzeh har-nəḇwō ’ăšer bə’ereṣ mwō’āḇ ’ăšer ‘al-pənê yərēḥwō ûrə’ēh ’eṯ-’ereṣ kən<sup>a</sup>‘an ’ăšer ’ănî nōṯēn liḇənê yiśərā’ēl la’ăḥuzzâ: </p>
 <p>50 ûmuṯ bâār ’ăšer ’atâ ‘ōleh šāmmâ wəhē’āsēf ’el-‘ammeyḵā ka’ăšer-mēṯ ’ahărōn ’āḥîḵā bəhōr hâār wayyē’āsef ’el-‘ammāyw: </p>
 <p>51 ‘al ’ăšer mə‘alətem bî bəṯwōḵə bənê yiśərā’ēl bəmê-mərîḇaṯ qāḏēš miḏəbar-ṣin ‘al ’ăšer lō’-qidašətem ’wōṯî bəṯwōḵə bənê yiśərā’ēl: </p>
 <p>52 kî minneḡeḏ tirə’eh ’eṯ-hā’āreṣ wəšāmmâ lō’ ṯāḇwō’ ’el-hā’āreṣ ’ăšer-’ănî nōṯēn liḇənê yiśərā’ēl: f</p>
 </td>
 </tr></table>
 <p></p><hr>
 <center>
 <a href="deu033.htm">Next: Deuteronomy (Devarim) Chapter 33</a></center>
 </body>