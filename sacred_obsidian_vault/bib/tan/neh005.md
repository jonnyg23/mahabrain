<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh005.htm">Polyglot</a> 
 <a href="../kjv/neh005.htm">KJV</a> 
 <a href="../vul/neh005.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh004.htm">Previous</a> 
 <a href="neh006.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתְּהִ֨י צַעֲקַ֥ת הָעָ֛ם וּנְשֵׁיהֶ֖ם גְּדוֹלָ֑ה אֶל־אֲחֵיהֶ֖ם הַיְּהוּדִֽים׃ </span></p>
 <p align="RIGHT"><span lang="he">‎<a name="002">2</a> ‏וְיֵשׁ֙ אֲשֶׁ֣ר אֹמְרִ֔ים בָּנֵ֥ינוּ וּבְנֹתֵ֖ינוּ אֲנַ֣חְנוּ רַבִּ֑ים וְנִקְחָ֥ה דָגָ֖ן וְנֹאכְלָ֥ה וְנִחְיֶֽה׃ </span></p>
 <p align="RIGHT"><span lang="he">‎<a name="003">3</a> ‏וְיֵשׁ֙ אֲשֶׁ֣ר אֹמְרִ֔ים שְׂדֹתֵ֛ינוּ וּכְרָמֵ֥ינוּ וּבָתֵּ֖ינוּ אֲנַ֣חְנוּ עֹרְבִ֑ים וְנִקְחָ֥ה דָגָ֖ן בָּרָעָֽב׃ </span></p>
 <p align="RIGHT"><span lang="he">‎<a name="004">4</a> ‏וְיֵשׁ֙ אֲשֶׁ֣ר אֹמְרִ֔ים לָוִ֥ינוּ כֶ֖סֶף לְמִדַּ֣ת הַמֶּ֑לֶךְ שְׂדֹתֵ֖ינוּ וּכְרָמֵֽינוּ׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֗ה כִּבְשַׂ֤ר אַחֵ֙ינוּ֙ בְּשָׂרֵ֔נוּ כִּבְנֵיהֶ֖ם בָּנֵ֑ינוּ וְהִנֵּ֣ה אֲנַ֣חְנוּ כֹ֠בְשִׁים אֶת־בָּנֵ֨ינוּ וְאֶת־בְּנֹתֵ֜ינוּ לַעֲבָדִ֗ים וְיֵ֨שׁ מִבְּנֹתֵ֤ינוּ נִכְבָּשׁוֹת֙ וְאֵ֣ין לְאֵ֣ל יָדֵ֔נוּ וּשְׂדֹתֵ֥ינוּ וּכְרָמֵ֖ינוּ לַאֲחֵרִֽים׃ </span></p>
 <p align="RIGHT"><span lang="he">‎<a name="006">6</a> ‏וַיִּ֥חַר לִ֖י מְאֹ֑ד כַּאֲשֶׁ֤ר שָׁמַ֙עְתִּי֙ אֶת־זַֽעֲקָתָ֔ם וְאֵ֖ת הַדְּבָרִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="007">7</a> ‏וַיִּמָּלֵ֨ךְ לִבִּ֜י עָלַ֗י וָאָרִ֙יבָה֙ אֶת־הַחֹרִ֣ים וְאֶת־הַסְּגָנִ֔ים וָאֹמְרָ֣ה לָהֶ֔ם מַשָּׁ֥א<font color="red"><sup>3</sup></font> אִישׁ־בְּאָחִ֖יו אַתֶּ֣ם נֹשִׁ֑אים<font color="red"><sup>1</sup></font> וָאֶתֵּ֥ן עֲלֵיהֶ֖ם קְהִלָּ֥ה גְדוֹלָֽה׃ </span></p>
 <p align="RIGHT"><span lang="he">‎<a name="008">8</a> ‏וָאֹמְרָ֣ה לָהֶ֗ם אֲנַ֣חְנוּ קָ֠נִינוּ אֶת־אַחֵ֨ינוּ הַיְּהוּדִ֜ים הַנִּמְכָּרִ֤ים לַגּוֹיִם֙ כְּדֵ֣י בָ֔נוּ וְגַם־אַתֶּ֛ם תִּמְכְּר֥וּ אֶת־אֲחֵיכֶ֖ם וְנִמְכְּרוּ־לָ֑נוּ וַֽיַּחֲרִ֔ישׁוּ וְלֹ֥א מָצְא֖וּ דָּבָֽר׃ ס</span></p>
 <p align="RIGHT"><span lang="he">‎<a name="009">9</a> ‏<font color="brown">ויאמר</font> <font color="blue">וָאוֹמַ֕ר<font color="red"><sup>3</sup></font></font> לֹא־ט֥וֹב הַדָּבָ֖ר אֲשֶׁר־אַתֶּ֣ם עֹשִׂ֑ים הֲל֞וֹא בְּיִרְאַ֤ת אֱלֹהֵ֙ינוּ֙ תֵּלֵ֔כוּ מֵחֶרְפַּ֖ת הַגּוֹיִ֥ם אוֹיְבֵֽינוּ׃ </span></p>
 <p align="RIGHT"><span lang="he">‎<a name="010">10</a> ‏וְגַם־אֲנִי֙ אַחַ֣י וּנְעָרַ֔י נֹשִׁ֥ים בָּהֶ֖ם כֶּ֣סֶף וְדָגָ֑ן נַֽעַזְבָה־נָּ֖א אֶת־הַמַּשָּׁ֥א הַזֶּֽה׃ </span></p>
 <p align="RIGHT"><span lang="he">‎<a name="011">11</a> ‏הָשִׁיבוּ֩ נָ֨א לָהֶ֜ם כְּהַיּ֗וֹם שְׂדֹתֵיהֶ֛ם כַּרְמֵיהֶ֥ם זֵיתֵיהֶ֖ם וּבָתֵּיהֶ֑ם וּמְאַ֨ת הַכֶּ֤סֶף וְהַדָּגָן֙ הַתִּיר֣וֹשׁ וְהַיִּצְהָ֔ר אֲשֶׁ֥ר אַתֶּ֖ם נֹשִׁ֥ים בָּהֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמְר֣וּ נָשִׁ֗יב וּמֵהֶם֙ לֹ֣א נְבַקֵּ֔שׁ כֵּ֣ן נַעֲשֶׂ֔ה כַּאֲשֶׁ֖ר אַתָּ֣ה אוֹמֵ֑ר וָאֶקְרָא֙ אֶת־הַכֹּ֣הֲנִ֔ים וָֽאַשְׁבִּיעֵ֔ם לַעֲשׂ֖וֹת כַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="013">13</a> ‏גַּם־חָצְנִ֣י נָעַ֗רְתִּי וָֽאֹמְרָ֡ה כָּ֣כָה יְנַעֵ֪ר הָֽאֱלֹהִ֟ים אֶת־כָּל־הָאִישׁ֩ אֲשֶׁ֨ר לֹֽא־יָקִ֜ים אֶת־הַדָּבָ֣ר הַזֶּ֗ה מִבֵּיתוֹ֙ וּמִ֣יגִיע֔וֹ וְכָ֛כָה יִהְיֶ֥ה נָע֖וּר וָרֵ֑ק וַיֹּאמְר֨וּ כָֽל־הַקָּהָ֜ל אָמֵ֗ן וַֽיְהַלְלוּ֙ אֶת־יְהוָ֔ה וַיַּ֥עַשׂ הָעָ֖ם כַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="014">14</a> ‏גַּ֞ם מִיּ֣וֹם׀ אֲשֶׁר־צִוָּ֣ה אֹתִ֗י לִהְי֣וֹת פֶּחָם֮ בְּאֶ֣רֶץ יְהוּדָה֒ מִשְּׁנַ֣ת עֶשְׂרִ֗ים וְ֠עַד שְׁנַ֨ת שְׁלֹשִׁ֤ים וּשְׁתַּ֙יִם֙ לְאַרְתַּחְשַׁ֣סְתְּא הַמֶּ֔לֶךְ שָׁנִ֖ים שְׁתֵּ֣ים עֶשְׂרֵ֑ה אֲנִ֣י וְאַחַ֔י לֶ֥חֶם הַפֶּ֖חָה לֹ֥א אָכַֽלְתִּי׃ </span></p>
 <p align="RIGHT"><span lang="he">‎<a name="015">15</a> ‏וְהַפַּחוֹת֩ הָרִאשֹׁנִ֨ים אֲשֶׁר־לְפָנַ֜י הִכְבִּ֣ידוּ עַל־הָעָ֗ם וַיִּקְח֨וּ מֵהֶ֜ם בְּלֶ֤חֶם וָיַ֙יִן֙ אַחַר֙ כֶּֽסֶף־שְׁקָלִ֣ים אַרְבָּעִ֔ים גַּ֥ם נַעֲרֵיהֶ֖ם שָׁלְט֣וּ עַל־הָעָ֑ם וַאֲנִי֙ לֹא־עָשִׂ֣יתִי כֵ֔ן מִפְּנֵ֖י יִרְאַ֥ת אֱלֹהִֽים׃ </span></p>
 <p align="RIGHT"><span lang="he">‎<a name="016">16</a> ‏וְ֠גַם בִּמְלֶ֜אכֶת הַחוֹמָ֤ה הַזֹּאת֙ הֶחֱזַ֔קְתִּי וְשָׂדֶ֖ה לֹ֣א קָנִ֑ינוּ וְכָל־נְעָרַ֔י קְבוּצִ֥ים שָׁ֖ם עַל־הַמְּלָאכָֽה׃ </span></p>
 <p align="RIGHT"><span lang="he">‎<a name="017">17</a> ‏וְהַיְּהוּדִ֨ים וְהַסְּגָנִ֜ים מֵאָ֧ה וַחֲמִשִּׁ֣ים אִ֗ישׁ וְהַבָּאִ֥ים אֵלֵ֛ינוּ מִן־הַגּוֹיִ֥ם אֲשֶׁר־סְבִיבֹתֵ֖ינוּ עַל־שֻׁלְחָנִֽי׃ </span></p>
 <p align="RIGHT"><span lang="he">‎<a name="018">18</a> ‏וַאֲשֶׁר֩ הָיָ֨ה נַעֲשֶׂ֜ה לְי֣וֹם אֶחָ֗ד שׁ֣וֹר אֶחָ֞ד צֹ֠אן שֵׁשׁ־בְּרֻר֤וֹת וְצִפֳּרִים֙ נַֽעֲשׂוּ־לִ֔י וּבֵ֨ין עֲשֶׂ֧רֶת יָמִ֛ים בְּכָל־יַ֖יִן לְהַרְבֵּ֑ה וְעִם־זֶ֗ה לֶ֤חֶם הַפֶּחָה֙ לֹ֣א בִקַּ֔שְׁתִּי כִּֽי־כָֽבְדָ֥ה הָעֲבֹדָ֖ה עַל־הָעָ֥ם הַזֶּֽה׃ </span></p>
 <p align="RIGHT"><span lang="he">‎<a name="019">19</a> ‏זָכְרָה־לִּ֥י אֱלֹהַ֖י לְטוֹבָ֑ה כֹּ֥ל אֲשֶׁר־עָשִׂ֖יתִי עַל־הָעָ֥ם הַזֶּֽה׃ פ</span></p>
 </td>
 <td width="50%">
 <p>1 watəhî ṣ<sup>a</sup>‘ăqaṯ hā‘ām ûnəšêhem gəḏwōlâ ’el-’ăḥêhem hayyəhûḏîm: </p>
 <p>2 wəyēš ’ăšer ’ōmərîm bānênû ûḇənōṯênû ’ăn<sup>a</sup>ḥənû rabîm wəniqəḥâ ḏāḡān wənō’ḵəlâ wəniḥəyeh: </p>
 <p>3 wəyēš ’ăšer ’ōmərîm śəḏōṯênû ûḵərāmênû ûḇātênû ’ăn<sup>a</sup>ḥənû ‘ōrəḇîm wəniqəḥâ ḏāḡān bārā‘āḇ: </p>
 <p>4 wəyēš ’ăšer ’ōmərîm lāwînû ḵesef ləmidaṯ hammeleḵə śəḏōṯênû ûḵərāmênû: </p>
 <p>5 wə‘atâ kiḇəśar ’<sup>a</sup>ḥênû bəśārēnû kiḇənêhem bānênû wəhinnēh ’ăn<sup>a</sup>ḥənû ḵōḇəšîm ’eṯ-bānênû wə’eṯ-bənōṯênû l<sup>a</sup>‘ăḇāḏîm wəyēš mibənōṯênû niḵəbāšwōṯ wə’ên lə’ēl yāḏēnû ûśəḏōṯênû ûḵərāmênû la’ăḥērîm: </p>
 <p>6 wayyiḥar lî mə’ōḏ ka’ăšer šām<sup>a</sup>‘ətî ’eṯ-z<sup>a</sup>‘ăqāṯām wə’ēṯ hadəḇārîm hā’ēlleh: </p>
 <p>7 wayyimmālēḵə libî ‘ālay wā’ārîḇâ ’eṯ-h<sup>a</sup>ḥōrîm wə’eṯ-hassəḡānîm wā’ōmərâ lâem maššā’<font color="red"><sup>3</sup></font> ’îš-bə’āḥîw ’atem nōši’ym<font color="red"><sup>1</sup></font> wā’etēn ‘ălêhem qəhillâ ḡəḏwōlâ: </p>
 <p>8 wā’ōmərâ lâem ’ăn<sup>a</sup>ḥənû qānînû ’eṯ-’<sup>a</sup>ḥênû hayyəhûḏîm hanniməkārîm lagwōyim kəḏê ḇānû wəḡam-’atem timəkərû ’eṯ-’ăḥêḵem wəniməkərû-lānû wayy<sup>a</sup>ḥărîšû wəlō’ māṣə’û dāḇār: s</p>
 <p>9 <font color="brown">wayyō’mer</font> <font color="blue">wā’wōmar<font color="red"><sup>3</sup></font></font> lō’-ṭwōḇ hadāḇār ’ăšer-’atem ‘ōśîm hălwō’ bəyirə’aṯ ’ĕlōhênû tēlēḵû mēḥerəpaṯ hagwōyim ’wōyəḇênû: </p>
 <p>10 wəḡam-’ănî ’<sup>a</sup>ḥay ûnə‘āray nōšîm bâem kesef wəḏāḡān n<sup>a</sup>‘azəḇâ-nnā’ ’eṯ-hammaššā’ hazzeh: </p>
 <p>11 hāšîḇû nā’ lâem kəhayywōm śəḏōṯêhem karəmêhem zêṯêhem ûḇātêhem ûmə’aṯ hakesef wəhadāḡān hatîrwōš wəhayyiṣəhār ’ăšer ’atem nōšîm bâem: </p>
 <p>12 wayyō’mərû nāšîḇ ûmēhem lō’ nəḇaqqēš kēn n<sup>a</sup>‘ăśeh ka’ăšer ’atâ ’wōmēr wā’eqərā’ ’eṯ-hakōhănîm wā’ašəbî‘ēm l<sup>a</sup>‘ăśwōṯ kadāḇār hazzeh: </p>
 <p>13 gam-ḥāṣənî nā‘arətî wā’ōmərâ kāḵâ yən<sup>a</sup>‘ēr hā’ĕlōhîm ’eṯ-kāl-hā’îš ’ăšer lō’-yāqîm ’eṯ-hadāḇār hazzeh mibêṯwō ûmîḡî‘wō wəḵāḵâ yihəyeh nā‘ûr wārēq wayyō’mərû ḵāl-haqqâāl ’āmēn wayəhaləlû ’eṯ-yəhwâ wayy<sup>a</sup>‘aś hā‘ām kadāḇār hazzeh: </p>
 <p>14 gam mîywōm| ’ăšer-ṣiûâ ’ōṯî lihəywōṯ peḥām bə’ereṣ yəhûḏâ miššənaṯ ‘eśərîm wə‘aḏ šənaṯ šəlōšîm ûšətayim lə’arət<sup>a</sup>ḥəšasətə’ hammeleḵə šānîm šətêm ‘eśərēh ’ănî wə’<sup>a</sup>ḥay leḥem hapeḥâ lō’ ’āḵalətî: </p>
 <p>15 wəhap<sup>a</sup>ḥwōṯ hāri’šōnîm ’ăšer-ləfānay hiḵəbîḏû ‘al-hā‘ām wayyiqəḥû mēhem bəleḥem wāyayin ’<sup>a</sup>ḥar kesef-šəqālîm ’arəbā‘îm gam n<sup>a</sup>‘ărêhem šāləṭû ‘al-hā‘ām wa’ănî lō’-‘āśîṯî ḵēn mipənê yirə’aṯ ’ĕlōhîm: </p>
 <p>16 wəḡam biməle’ḵeṯ h<sup>a</sup>ḥwōmâ hazzō’ṯ heḥĕzaqətî wəśāḏeh lō’ qānînû wəḵāl-nə‘āray qəḇûṣîm šām ‘al-hamməlā’ḵâ: </p>
 <p>17 wəhayyəhûḏîm wəhassəḡānîm mē’â w<sup>a</sup>ḥămiššîm ’îš wəhabā’îm ’ēlênû min-hagwōyim ’ăšer-səḇîḇōṯênû ‘al-šuləḥānî: </p>
 <p>18 wa’ăšer hāyâ n<sup>a</sup>‘ăśeh ləywōm ’eḥāḏ šwōr ’eḥāḏ ṣō’n šēš-bərurwōṯ wəṣipŏrîm n<sup>a</sup>‘ăśû-lî ûḇên ‘ăśereṯ yāmîm bəḵāl-yayin ləharəbēh wə‘im-zeh leḥem hapeḥâ lō’ ḇiqqašətî kî-ḵāḇəḏâ hā‘ăḇōḏâ ‘al-hā‘ām hazzeh: </p>
 <p>19 zāḵərâ-llî ’ĕlōhay ləṭwōḇâ kōl ’ăšer-‘āśîṯî ‘al-hā‘ām hazzeh: f</p>
 </td>
 </tr></table>
 <p></p><hr>
 <center>
 <a href="neh006.htm">Next: Nehemiah (Nechemiyah) Chapter 6</a></center>
 </body>