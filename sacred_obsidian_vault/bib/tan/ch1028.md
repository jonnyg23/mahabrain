<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1028.htm">Polyglot</a> 
 <a href="../kjv/ch1028.htm">KJV</a> 
 <a href="../sep/ch1028.htm">Sep</a> 
 <a href="../vul/ch1028.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1027.htm">Previous</a> 
 <a href="ch1029.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּקְהֵ֣ל דָּוִ֣יד אֶת־כָּל־שָׂרֵ֣י יִשְׂרָאֵ֡ל שָׂרֵ֣י הַשְּׁבָטִ֣ים וְשָׂרֵ֣י הַמַּחְלְק֣וֹת הַמְשָׁרְתִ֪ים אֶת־הַמֶּ֟לֶךְ וְשָׂרֵ֣י הָאֲלָפִ֣ים וְשָׂרֵ֣י הַמֵּא֡וֹת וְשָׂרֵ֣י כָל־רְכוּשׁ־וּמִקְנֶה֩׀ לַמֶּ֨לֶךְ וּלְבָנָ֜יו עִם־הַסָּרִיסִ֧ים וְהַגִּבּוֹרִ֛ים וּֽלְכָל־גִּבּ֥וֹר חָ֖יִל אֶל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וַיָּ֨קָם דָּוִ֤יד הַמֶּ֙לֶךְ֙ עַל־רַגְלָ֔יו וַיֹּ֕אמֶר שְׁמָע֖וּנִי אַחַ֣י וְעַמִּ֑י אֲנִ֣י עִם־לְבָבִ֡י לִבְנוֹת֩ בֵּ֨ית מְנוּחָ֜ה לַאֲר֣וֹן בְּרִית־יְהוָ֗ה וְלַהֲדֹם֙ רַגְלֵ֣י אֱלֹהֵ֔ינוּ וַהֲכִינ֖וֹתִי לִבְנֽוֹת׃ </span></p>
 <p align="RIGHT"><span lang="he">‎<a name="003">3</a> ‏וְהָאֱלֹהִים֙ אָ֣מַר לִ֔י לֹא־תִבְנֶ֥ה בַ֖יִת לִשְׁמִ֑י כִּ֣י אִ֧ישׁ מִלְחָמ֛וֹת אַ֖תָּה וְדָמִ֥ים שָׁפָֽכְתָּ׃ </span></p>
 <p align="RIGHT"><span lang="he">‎<a name="004">4</a> ‏וַיִּבְחַ֡ר יְהוָ֣ה אֱלֹהֵי֩ יִשְׂרָאֵ֨ל בִּ֜י מִכֹּ֣ל בֵּית־אָבִ֗י לִהְי֨וֹת לְמֶ֤לֶךְ עַל־יִשְׂרָאֵל֙ לְעוֹלָ֔ם כִּ֤י בִֽיהוּדָה֙ בָּחַ֣ר לְנָגִ֔יד וּבְבֵ֥ית יְהוּדָ֖ה בֵּ֣ית אָבִ֑י וּבִבְנֵ֣י אָבִ֔י בִּ֣י רָצָ֔ה לְהַמְלִ֖יךְ עַל־כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וּמִכָּ֨ל־בָּנַ֔י כִּ֚י רַבִּ֣ים בָּנִ֔ים נָ֥תַן לִ֖י יְהוָ֑ה וַיִּבְחַר֙ בִּשְׁלֹמֹ֣ה בְנִ֔י לָשֶׁ֗בֶת עַל־כִּסֵּ֛א מַלְכ֥וּת יְהוָ֖ה עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר לִ֔י שְׁלֹמֹ֣ה בִנְךָ֔ הֽוּא־יִבְנֶ֥ה בֵיתִ֖י וַחֲצֵרוֹתָ֑י כִּי־בָחַ֨רְתִּי ב֥וֹ לִי֙ לְבֵ֔ן וַאֲנִ֖י אֶֽהְיֶה־לּ֥וֹ לְאָֽב׃ </span></p>
 <p align="RIGHT"><span lang="he">‎<a name="007">7</a> ‏וַהֲכִינוֹתִ֥י אֶת־מַלְכוּת֖וֹ עַד־לְעוֹלָ֑ם אִם־יֶחֱזַ֗ק לַעֲשׂ֛וֹת מִצְוֹתַ֥י וּמִשְׁפָּטַ֖י כַּיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="008">8</a> ‏וְ֠עַתָּה לְעֵינֵ֨י כָל־יִשְׂרָאֵ֤ל קְהַל־יְהוָה֙ וּבְאָזְנֵ֣י אֱלֹהֵ֔ינוּ שִׁמְר֣וּ וְדִרְשׁ֔וּ כָּל־מִצְוֹ֖ת יְהוָ֣ה אֱלֹהֵיכֶ֑ם לְמַ֤עַן תִּֽירְשׁוּ֙ אֶת־הָאָ֣רֶץ הַטּוֹבָ֔ה וְהִנְחַלְתֶּ֛ם לִבְנֵיכֶ֥ם אַחֲרֵיכֶ֖ם עַד־עוֹלָֽם׃ פ</span></p>
 <p align="RIGHT"><span lang="he">‎<a name="009">9</a> ‏וְאַתָּ֣ה שְׁלֹמֹֽה־בְנִ֡י דַּע֩ אֶת־אֱלֹהֵ֨י אָבִ֜יךָ וְעָבְדֵ֗הוּ בְּלֵ֤ב שָׁלֵם֙ וּבְנֶ֣פֶשׁ חֲפֵצָ֔ה כִּ֤י כָל־לְבָבוֹת֙ דּוֹרֵ֣שׁ יְהוָ֔ה וְכָל־יֵ֥צֶר מַחֲשָׁב֖וֹת מֵבִ֑ין אִֽם־תִּדְרְשֶׁ֙נּוּ֙ יִמָּ֣צֵא לָ֔ךְ וְאִם־תַּֽעַזְבֶ֖נּוּ יַזְנִיחֲךָ֥ לָעַֽד׃ </span></p>
 <p align="RIGHT"><span lang="he">‎<a name="010">10</a> ‏רְאֵ֣ה׀ עַתָּ֗ה כִּֽי־יְהוָ֛ה בָּ֧חַר בְּךָ֛ לִבְנֽוֹת־בַּ֥יִת לַמִּקְדָּ֖שׁ חֲזַ֥ק וַעֲשֵֽׂה׃ פ</span></p>
 <p align="RIGHT"><span lang="he">‎<a name="011">11</a> ‏וַיִּתֵּ֣ן דָּוִ֣יד לִשְׁלֹמֹ֣ה בְנ֡וֹ אֶת־תַּבְנִ֣ית הָאוּלָם֩ וְֽאֶת־בָּ֨תָּ֜יו וְגַנְזַכָּ֧יו וַעֲלִיֹּתָ֛יו וַחֲדָרָ֥יו הַפְּנִימִ֖ים וּבֵ֥ית הַכַּפֹּֽרֶת׃ </span></p>
 <p align="RIGHT"><span lang="he">‎<a name="012">12</a> ‏וְתַבְנִ֗ית כֹּל֩ אֲשֶׁ֨ר הָיָ֤ה בָר֙וּחַ֙ עִמּ֔וֹ לְחַצְר֧וֹת בֵּית־יְהוָ֛ה וּלְכָל־הַלְּשָׁכ֖וֹת סָבִ֑יב לְאֹֽצְרוֹת֙ בֵּ֣ית הָאֱלֹהִ֔ים וּלְאֹצְר֖וֹת הַקֳּדָשִֽׁים׃ </span></p>
 <p align="RIGHT"><span lang="he">‎<a name="013">13</a> ‏וּֽלְמַחְלְקוֹת֙ הַכֹּהֲנִ֣ים וְהַלְוִיִּ֔ם וּֽלְכָל־מְלֶ֖אכֶת עֲבוֹדַ֣ת בֵּית־יְהוָ֑ה וּֽלְכָל־כְּלֵ֖י עֲבוֹדַ֥ת בֵּית־יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏לַזָּהָ֤ב בַּמִּשְׁקָל֙ לַזָּהָ֔ב לְכָל־כְּלֵ֖י עֲבוֹדָ֣ה וַעֲבוֹדָ֑ה לְכֹ֨ל כְּלֵ֤י הַכֶּ֙סֶף֙ בְּמִשְׁקָ֔ל לְכָל־כְּלֵ֖י עֲבוֹדָ֥ה וַעֲבוֹדָֽה׃ </span></p>
 <p align="RIGHT"><span lang="he">‎<a name="015">15</a> ‏וּמִשְׁקָ֞ל לִמְנֹר֣וֹת הַזָּהָ֗ב וְנֵרֹֽתֵיהֶם֙ זָהָ֔ב בְּמִשְׁקַל־מְנוֹרָ֥ה וּמְנוֹרָ֖ה וְנֵרֹתֶ֑יהָ וְלִמְנֹר֨וֹת הַכֶּ֤סֶף בְּמִשְׁקָל֙ לִמְנוֹרָ֣ה וְנֵרֹתֶ֔יהָ כַּעֲבוֹדַ֖ת מְנוֹרָ֥ה וּמְנוֹרָֽה׃ </span></p>
 <p align="RIGHT"><span lang="he">‎<a name="016">16</a> ‏וְאֶת־הַזָּהָ֥ב מִשְׁקָ֛ל לְשֻׁלְחֲנ֥וֹת הַֽמַּעֲרֶ֖כֶת לְשֻׁלְחַ֣ן וְשֻׁלְחָ֑ן וְכֶ֖סֶף לְשֻׁלְחֲנ֥וֹת הַכָּֽסֶף׃ </span></p>
 <p align="RIGHT"><span lang="he">‎<a name="017">17</a> ‏וְהַמִּזְלָג֧וֹת וְהַמִּזְרָק֛וֹת וְהַקְּשָׂוֹ֖ת זָהָ֣ב טָה֑וֹר וְלִכְפוֹרֵ֨י הַזָּהָ֤ב בְּמִשְׁקָל֙ לִכְפ֣וֹר וּכְפ֔וֹר וְלִכְפוֹרֵ֥י הַכֶּ֛סֶף בְּמִשְׁקָ֖ל לִכְפ֥וֹר וּכְפֽוֹר׃ </span></p>
 <p align="RIGHT"><span lang="he">‎<a name="018">18</a> ‏וּלְמִזְבַּ֧ח הַקְּטֹ֛רֶת זָהָ֥ב מְזֻקָּ֖ק בַּמִּשְׁקָ֑ל וּלְתַבְנִ֣ית הַמֶּרְכָּבָ֗ה הַכְּרֻבִ֤ים זָהָב֙ לְפֹ֣רְשִׂ֔ים וְסֹכְכִ֖ים עַל־אֲר֥וֹן בְּרִית־יְהוָֽה׃ </span></p>
 <p align="RIGHT"><span lang="he">‎<a name="019">19</a> ‏הַכֹּ֥ל בִּכְתָ֛ב מִיַּ֥ד יְהוָ֖ה עָלַ֣י הִשְׂכִּ֑יל כֹּ֖ל מַלְאֲכ֥וֹת הַתַּבְנִֽית׃ פ</span></p>
 <p align="RIGHT"><span lang="he">‎<a name="020">20</a> ‏וַיֹּ֨אמֶר דָּוִ֜יד לִשְׁלֹמֹ֣ה בְנ֗וֹ חֲזַ֤ק וֶאֱמַץ֙ וַעֲשֵׂ֔ה אַל־תִּירָ֖א וְאַל־תֵּחָ֑ת כִּי֩ יְהוָ֨ה אֱלֹהִ֤ים אֱלֹהַי֙ עִמָּ֔ךְ לֹ֤א יַרְפְּךָ֙ וְלֹ֣א יַֽעַזְבֶ֔ךָּ עַד־לִכְל֕וֹת כָּל־מְלֶ֖אכֶת עֲבוֹדַ֥ת בֵּית־יְהוָֽה׃ </span></p>
 <p align="RIGHT"><span lang="he">‎<a name="021">21</a> ‏וְהִנֵּ֗ה מַחְלְקוֹת֙ הַכֹּהֲנִ֣ים וְהַלְוִיִּ֔ם לְכָל־עֲבוֹדַ֖ת בֵּ֣ית הָאֱלֹהִ֑ים וְעִמְּךָ֙ בְכָל־מְלָאכָ֜ה לְכָל־נָדִ֤יב בַּֽחָכְמָה֙ לְכָל־עֲבוֹדָ֔ה וְהַשָּׂרִ֥ים וְכָל־הָעָ֖ם לְכָל־דְּבָרֶֽיךָ׃ פ</span></p>
 </td>
 <td width="50%">
 <p>1 wayyaqəhēl dāwîḏ ’eṯ-kāl-śārê yiśərā’ēl śārê haššəḇāṭîm wəśārê hamm<sup>a</sup>ḥələqwōṯ haməšārəṯîm ’eṯ-hammeleḵə wəśārê hā’ălāfîm wəśārê hammē’wōṯ wəśārê ḵāl-rəḵûš-ûmiqəneh| lammeleḵə ûləḇānāyw ‘im-hassārîsîm wəhagibwōrîm ûləḵāl-gibwōr ḥāyil ’el-yərûšālāim: </p>
 <p>2 wayyāqām dāwîḏ hammeleḵə ‘al-raḡəlāyw wayyō’mer šəmā‘ûnî ’<sup>a</sup>ḥay wə‘ammî ’ănî ‘im-ləḇāḇî liḇənwōṯ bêṯ mənûḥâ la’ărwōn bərîṯ-yəhwâ wəlahăḏōm raḡəlê ’ĕlōhênû wahăḵînwōṯî liḇənwōṯ: </p>
 <p>3 wəhā’ĕlōhîm ’āmar lî lō’-ṯiḇəneh ḇayiṯ lišəmî kî ’îš miləḥāmwōṯ ’atâ wəḏāmîm šāfāḵətā: </p>
 <p>4 wayyiḇəḥar yəhwâ ’ĕlōhê yiśərā’ēl bî mikōl bêṯ-’āḇî lihəywōṯ ləmeleḵə ‘al-yiśərā’ēl lə‘wōlām kî ḇîhûḏâ bāḥar lənāḡîḏ ûḇəḇêṯ yəhûḏâ bêṯ ’āḇî ûḇiḇənê ’āḇî bî rāṣâ ləhaməlîḵə ‘al-kāl-yiśərā’ēl: </p>
 <p>5 ûmikāl-bānay kî rabîm bānîm nāṯan lî yəhwâ wayyiḇəḥar bišəlōmōh ḇənî lāšeḇeṯ ‘al-kissē’ maləḵûṯ yəhwâ ‘al-yiśərā’ēl: </p>
 <p>6 wayyō’mer lî šəlōmōh ḇinəḵā hû’-yiḇəneh ḇêṯî w<sup>a</sup>ḥăṣērwōṯāy kî-ḇāḥarətî ḇwō lî ləḇēn wa’ănî ’ehəyeh-llwō lə’āḇ: </p>
 <p>7 wahăḵînwōṯî ’eṯ-maləḵûṯwō ‘aḏ-lə‘wōlām ’im-yeḥĕzaq l<sup>a</sup>‘ăśwōṯ miṣəwōṯay ûmišəpāṭay kayywōm hazzeh: </p>
 <p>8 wə‘atâ lə‘ênê ḵāl-yiśərā’ēl qəhal-yəhwâ ûḇə’āzənê ’ĕlōhênû šimərû wəḏirəšû kāl-miṣəwōṯ yəhwâ ’ĕlōhêḵem ləm<sup>a</sup>‘an tîrəšû ’eṯ-hā’āreṣ haṭṭwōḇâ wəhinəḥalətem liḇənêḵem ’<sup>a</sup>ḥărêḵem ‘aḏ-‘wōlām: f</p>
 <p>9 wə’atâ šəlōmōh-ḇənî d<sup>a</sup>‘ ’eṯ-’ĕlōhê ’āḇîḵā wə‘āḇəḏēhû bəlēḇ šālēm ûḇənefeš ḥăfēṣâ kî ḵāl-ləḇāḇwōṯ dwōrēš yəhwâ wəḵāl-yēṣer m<sup>a</sup>ḥăšāḇwōṯ mēḇîn ’im-tiḏərəšennû yimmāṣē’ lāḵə wə’im-t<sup>a</sup>‘azəḇennû yazənîḥăḵā lā‘aḏ: </p>
 <p>10 rə’ēh| ‘atâ kî-yəhwâ bāḥar bəḵā liḇənwōṯ-bayiṯ lammiqədāš ḥăzaq w<sup>a</sup>‘ăśēh: f</p>
 <p>11 wayyitēn dāwîḏ lišəlōmōh ḇənwō ’eṯ-taḇənîṯ hā’ûlām wə’eṯ-bātāyw wəḡanəzakāyw w<sup>a</sup>‘ălîyōṯāyw w<sup>a</sup>ḥăḏārāyw hapənîmîm ûḇêṯ hakapōreṯ: </p>
 <p>12 wəṯaḇənîṯ kōl ’ăšer hāyâ ḇārûḥa ‘immwō ləḥaṣərwōṯ bêṯ-yəhwâ ûləḵāl-halləšāḵwōṯ sāḇîḇ lə’ōṣərwōṯ bêṯ hā’ĕlōhîm ûlə’ōṣərwōṯ haqqŏḏāšîm: </p>
 <p>13 ûləm<sup>a</sup>ḥələqwōṯ hakōhănîm wəhaləwîyim ûləḵāl-məle’ḵeṯ ‘ăḇwōḏaṯ bêṯ-yəhwâ ûləḵāl-kəlê ‘ăḇwōḏaṯ bêṯ-yəhwâ: </p>
 <p>14 lazzâāḇ bammišəqāl lazzâāḇ ləḵāl-kəlê ‘ăḇwōḏâ w<sup>a</sup>‘ăḇwōḏâ ləḵōl kəlê hakesef bəmišəqāl ləḵāl-kəlê ‘ăḇwōḏâ w<sup>a</sup>‘ăḇwōḏâ: </p>
 <p>15 ûmišəqāl limənōrwōṯ hazzâāḇ wənērōṯêhem zâāḇ bəmišəqal-mənwōrâ ûmənwōrâ wənērōṯeyhā wəlimənōrwōṯ hakesef bəmišəqāl limənwōrâ wənērōṯeyhā k<sup>a</sup>‘ăḇwōḏaṯ mənwōrâ ûmənwōrâ: </p>
 <p>16 wə’eṯ-hazzâāḇ mišəqāl ləšuləḥănwōṯ hamm<sup>a</sup>‘ăreḵeṯ ləšuləḥan wəšuləḥān wəḵesef ləšuləḥănwōṯ hakāsef: </p>
 <p>17 wəhammizəlāḡwōṯ wəhammizərāqwōṯ wəhaqqəśāwōṯ zâāḇ ṭâwōr wəliḵəfwōrê hazzâāḇ bəmišəqāl liḵəfwōr ûḵəfwōr wəliḵəfwōrê hakesef bəmišəqāl liḵəfwōr ûḵəfwōr: </p>
 <p>18 ûləmizəb<sup>a</sup>ḥ haqqəṭōreṯ zâāḇ məzuqqāq bammišəqāl ûləṯaḇənîṯ hammerəkāḇâ hakəruḇîm zâāḇ ləfōrəśîm wəsōḵəḵîm ‘al-’ărwōn bərîṯ-yəhwâ: </p>
 <p>19 hakōl biḵəṯāḇ mîyaḏ yəhwâ ‘ālay hiśəkîl kōl malə’ăḵwōṯ hataḇənîṯ: f</p>
 <p>20 wayyō’mer dāwîḏ lišəlōmōh ḇənwō ḥăzaq we’ĕmaṣ w<sup>a</sup>‘ăśēh ’al-tîrā’ wə’al-tēḥāṯ kî yəhwâ ’ĕlōhîm ’ĕlōhay ‘immāḵə lō’ yarəpəḵā wəlō’ y<sup>a</sup>‘azəḇeḵḵā ‘aḏ-liḵəlwōṯ kāl-məle’ḵeṯ ‘ăḇwōḏaṯ bêṯ-yəhwâ: </p>
 <p>21 wəhinnēh m<sup>a</sup>ḥələqwōṯ hakōhănîm wəhaləwîyim ləḵāl-‘ăḇwōḏaṯ bêṯ hā’ĕlōhîm wə‘imməḵā ḇəḵāl-məlā’ḵâ ləḵāl-nāḏîḇ b<sup>a</sup>ḥāḵəmâ ləḵāl-‘ăḇwōḏâ wəhaśśārîm wəḵāl-hā‘ām ləḵāl-dəḇāreyḵā: f</p>
 </td>
 </tr></table>
 <p></p><hr>
 <center>
 <a href="ch1029.htm">Next: 1 Chronicles (1 Divrey Yamim) Chapter 29</a></center>
 </body>