<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer013.htm">Polyglot</a> 
 <a href="../kjv/jer013.htm">KJV</a> 
 <a href="../sep/jer013.htm">Sep</a> 
 <a href="../vul/jer013.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer012.htm">Previous</a> 
 <a href="jer014.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּֽה־אָמַ֨ר יְהוָ֜ה אֵלַ֗י הָל֞וֹךְ וְקָנִ֤יתָ לְּךָ֙ אֵז֣וֹר פִּשְׁתִּ֔ים וְשַׂמְתּ֖וֹ עַל־מָתְנֶ֑יךָ וּבַמַּ֖יִם לֹ֥א תְבִאֵֽהוּ׃ </span></p>
 <p align="RIGHT"><span lang="he">‎<a name="002">2</a> ‏וָאֶקְנֶ֥ה אֶת־הָאֵז֖וֹר כִּדְבַ֣ר יְהוָ֑ה וָאָשִׂ֖ם עַל־מָתְנָֽי׃ ס</span></p>
 <p align="RIGHT"><span lang="he">‎<a name="003">3</a> ‏וַיְהִ֧י דְבַר־יְהוָ֛ה אֵלַ֖י שֵׁנִ֥ית לֵאמֹֽר׃ </span></p>
 <p align="RIGHT"><span lang="he">‎<a name="004">4</a> ‏קַ֧ח אֶת־הָאֵז֛וֹר אֲשֶׁ֥ר קָנִ֖יתָ אֲשֶׁ֣ר עַל־מָתְנֶ֑יךָ וְקוּם֙ לֵ֣ךְ פְּרָ֔תָה וְטָמְנֵ֥הוּ שָׁ֖ם בִּנְקִ֥יק הַסָּֽלַע׃ </span></p>
 <p align="RIGHT"><span lang="he">‎<a name="005">5</a> ‏וָאֵלֵ֕ךְ וָאֶטְמְנֵ֖הוּ בִּפְרָ֑ת כַּאֲשֶׁ֛ר צִוָּ֥ה יְהוָ֖ה אוֹתִֽי׃ </span></p>
 <p align="RIGHT"><span lang="he">‎<a name="006">6</a> ‏וַיְהִ֕י מִקֵּ֖ץ יָמִ֣ים רַבִּ֑ים וַיֹּ֨אמֶר יְהוָ֜ה אֵלַ֗י ק֚וּם לֵ֣ךְ פְּרָ֔תָה וְקַ֤ח מִשָּׁם֙ אֶת־הָ֣אֵז֔וֹר אֲשֶׁ֥ר צִוִּיתִ֖יךָ לְטָמְנוֹ־שָֽׁם׃ </span></p>
 <p align="RIGHT"><span lang="he">‎<a name="007">7</a> ‏וָאֵלֵ֣ךְ פְּרָ֔תָה וָאֶחְפֹּ֗ר וָֽאֶקַּח֙ אֶת־הָ֣אֵז֔וֹר מִן־הַמָּק֖וֹם אֲשֶׁר־טְמַנְתִּ֣יו שָׁ֑מָּה וְהִנֵּה֙ נִשְׁחַ֣ת הָאֵז֔וֹר לֹ֥א יִצְלַ֖ח לַכֹּֽל׃ פ</span></p>
 <p align="RIGHT"><span lang="he">‎<a name="008">8</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏כֹּ֖ה אָמַ֣ר יְהוָ֑ה כָּ֠כָה אַשְׁחִ֞ית אֶת־גְּא֧וֹן יְהוּדָ֛ה וְאֶת־גְּא֥וֹן יְרוּשָׁלִַ֖ם הָרָֽב׃ </span></p>
 <p align="RIGHT"><span lang="he">‎<a name="010">10</a> ‏הָעָם֩ הַזֶּ֨ה הָרָ֜ע הַֽמֵּאֲנִ֣ים׀ לִשְׁמ֣וֹעַ אֶת־דְּבָרַ֗י הַהֹֽלְכִים֙ בִּשְׁרִר֣וּת לִבָּ֔ם וַיֵּלְכ֗וּ אַֽחֲרֵי֙ אֱלֹהִ֣ים אֲחֵרִ֔ים לְעָבְדָ֖ם וּלְהִשְׁתַּחֲוֹ֣ת לָהֶ֑ם וִיהִי֙ כָּאֵז֣וֹר הַזֶּ֔ה אֲשֶׁ֥ר לֹא־יִצְלַ֖ח לַכֹּֽל׃ </span></p>
 <p align="RIGHT"><span lang="he">‎<a name="011">11</a> ‏כִּ֡י כַּאֲשֶׁר֩ יִדְבַּ֨ק הָאֵז֜וֹר אֶל־מָתְנֵי־אִ֗ישׁ כֵּ֣ן הִדְבַּ֣קְתִּי אֵ֠לַי אֶת־כָּל־בֵּ֨ית יִשְׂרָאֵ֜ל וְאֶת־כָּל־בֵּ֤ית יְהוּדָה֙ נְאֻם־יְהוָ֔ה לִֽהְי֥וֹת לִי֙ לְעָ֔ם וּלְשֵׁ֥ם וְלִתְהִלָּ֖ה וּלְתִפְאָ֑רֶת וְלֹ֖א שָׁמֵֽעוּ׃ </span></p>
 <p align="RIGHT"><span lang="he">‎<a name="012">12</a> ‏וְאָמַרְתָּ֙ אֲלֵיהֶ֜ם אֶת־הַדָּבָ֣ר הַזֶּ֗ה סכֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל כָּל־נֵ֖בֶל יִמָּ֣לֵא יָ֑יִן וְאָמְר֣וּ אֵלֶ֔יךָ הֲיָדֹ֙עַ֙ לֹ֣א נֵדַ֔ע כִּ֥י כָל־נֵ֖בֶל יִמָּ֥לֵא יָֽיִן׃ </span></p>
 <p align="RIGHT"><span lang="he">‎<a name="013">13</a> ‏וְאָמַרְתָּ֙ אֲלֵיהֶ֜ם כֹּֽה־אָמַ֣ר יְהוָ֗ה הִנְנִ֣י מְמַלֵּ֣א אֶת־כָּל־יֹשְׁבֵ֣י הָאָ֪רֶץ הַזֹּ֟את וְאֶת־הַמְּלָכִ֣ים הַיֹּשְׁבִים֩ לְדָוִ֨ד עַל־כִּסְא֜וֹ וְאֶת־הַכֹּהֲנִ֣ים וְאֶת־הַנְּבִיאִ֗ים וְאֵ֛ת כָּל־יֹשְׁבֵ֥י יְרוּשָׁלִָ֖ם שִׁכָּרֽוֹן׃ </span></p>
 <p align="RIGHT"><span lang="he">‎<a name="014">14</a> ‏וְנִפַּצְתִּים֩ אִ֨ישׁ אֶל־אָחִ֜יו וְהָאָב֧וֹת וְהַבָּנִ֛ים יַחְדָּ֖ו נְאֻם־יְהוָ֑ה לֹֽא־אֶחְמ֧וֹל וְלֹֽא־אָח֛וּס וְלֹ֥א אֲרַחֵ֖ם מֵהַשְׁחִיתָֽם׃ ס</span></p>
 <p align="RIGHT"><span lang="he">‎<a name="015">15</a> ‏שִׁמְע֥וּ וְהַאֲזִ֖ינוּ אַל־תִּגְבָּ֑הוּ כִּ֥י יְהוָ֖ה דִּבֵּֽר׃ </span></p>
 <p align="RIGHT"><span lang="he">‎<a name="016">16</a> ‏תְּנוּ֩ לַיהוָ֨ה אֱלֹהֵיכֶ֤ם כָּבוֹד֙ בְּטֶ֣רֶם יַחְשִׁ֔ךְ וּבְטֶ֛רֶם יִֽתְנַגְּפ֥וּ רַגְלֵיכֶ֖ם עַל־הָ֣רֵי נָ֑שֶׁף וְקִוִּיתֶ֤ם לְאוֹר֙ וְשָׂמָ֣הּ לְצַלְמָ֔וֶת <font color="brown">ישית</font> <font color="blue">וְשִׁ֖ית</font> לַעֲרָפֶֽל׃ </span></p>
 <p align="RIGHT"><span lang="he">‎<a name="017">17</a> ‏וְאִם֙ לֹ֣א תִשְׁמָע֔וּהָ בְּמִסְתָּרִ֥ים תִּבְכֶּֽה־נַפְשִׁ֖י מִפְּנֵ֣י גֵוָ֑ה וְדָמֹ֨עַ תִּדְמַ֜ע וְתֵרַ֤ד עֵינִי֙ דִּמְעָ֔ה כִּ֥י נִשְׁבָּ֖ה עֵ֥דֶר יְהוָֽה׃ ס</span></p>
 <p align="RIGHT"><span lang="he">‎<a name="018">18</a> ‏אֱמֹ֥ר לַמֶּ֛לֶךְ וְלַגְּבִירָ֖ה הַשְׁפִּ֣ילוּ שֵׁ֑בוּ כִּ֤י יָרַד֙ מַרְאֲשׁ֣וֹתֵיכֶ֔ם עֲטֶ֖רֶת תִּֽפְאַרְתְּכֶֽם׃ </span></p>
 <p align="RIGHT"><span lang="he">‎<a name="019">19</a> ‏עָרֵ֥י הַנֶּ֛גֶב סֻגְּר֖וּ וְאֵ֣ין פֹּתֵ֑חַ הָגְלָ֧ת יְהוּדָ֛ה כֻּלָּ֖הּ הָגְלָ֥ת שְׁלוֹמִֽים׃ ס</span></p>
 <p align="RIGHT"><span lang="he">‎<a name="020">20</a> ‏<font color="brown">שאי</font> <font color="blue">שְׂא֤וּ</font> עֵֽינֵיכֶם֙ <font color="brown">וראי</font> <font color="blue">וּרְא֔וּ</font> הַבָּאִ֖ים מִצָּפ֑וֹן אַיֵּ֗ה הָעֵ֙דֶר֙ נִתַּן־לָ֔ךְ צֹ֖אן תִּפְאַרְתֵּֽךְ׃ </span></p>
 <p align="RIGHT"><span lang="he">‎<a name="021">21</a> ‏מַה־תֹּֽאמְרִי֙ כִּֽי־יִפְקֹ֣ד עָלַ֔יִךְ וְ֠אַתְּ לִמַּ֨דְתְּ אֹתָ֥ם עָלַ֛יִךְ אַלֻּפִ֖ים לְרֹ֑אשׁ הֲל֤וֹא חֲבָלִים֙ יֹאחֱז֔וּךְ כְּמ֖וֹ אֵ֥שֶׁת לֵדָֽה׃ </span></p>
 <p align="RIGHT"><span lang="he">‎<a name="022">22</a> ‏וְכִ֤י תֹאמְרִי֙ בִּלְבָבֵ֔ךְ מַדּ֖וּעַ קְרָאֻ֣נִי אֵ֑לֶּה בְּרֹ֧ב עֲוֹנֵ֛ךְ נִגְל֥וּ שׁוּלַ֖יִךְ נֶחְמְס֥וּ עֲקֵבָֽיִךְ׃ </span></p>
 <p align="RIGHT"><span lang="he">‎<a name="023">23</a> ‏הֲיַהֲפֹ֤ךְ כּוּשִׁי֙ עוֹר֔וֹ וְנָמֵ֖ר חֲבַרְבֻּרֹתָ֑יו גַּם־אַתֶּם֙ תּוּכְל֣וּ לְהֵיטִ֔יב לִמֻּדֵ֖י הָרֵֽעַ׃ </span></p>
 <p align="RIGHT"><span lang="he">‎<a name="024">24</a> ‏וַאֲפִיצֵ֖ם כְּקַשׁ־עוֹבֵ֑ר לְר֖וּחַ מִדְבָּֽר׃ </span></p>
 <p align="RIGHT"><span lang="he">‎<a name="025">25</a> ‏זֶ֣ה גוֹרָלֵ֧ךְ מְנָת־מִדַּ֛יִךְ מֵֽאִתִּ֖י נְאֻם־יְהוָ֑ה אֲשֶׁר֙ שָׁכַ֣חַתְּ אוֹתִ֔י וַֽתִּבְטְחִ֖י בַּשָּֽׁקֶר׃ </span></p>
 <p align="RIGHT"><span lang="he">‎<a name="026">26</a> ‏וְגַם־אֲנִ֛י חָשַׂ֥פְתִּי שׁוּלַ֖יִךְ עַל־פָּנָ֑יִךְ וְנִרְאָ֖ה קְלוֹנֵֽךְ׃ </span></p>
 <p align="RIGHT"><span lang="he">‎<a name="027">27</a> ‏נִֽאֻפַ֤יִךְ וּמִצְהֲלוֹתַ֙יִךְ֙ זִמַּ֣ת זְנוּתֵ֔ךְ עַל־גְּבָעוֹת֙ בַּשָּׂדֶ֔ה רָאִ֖יתִי שִׁקּוּצָ֑יִךְ א֥וֹי לָךְ֙ יְר֣וּשָׁלִַ֔ם לֹ֣א תִטְהֲרִ֔י אַחֲרֵ֥י מָתַ֖י עֹֽד׃ פ</span></p>
 </td>
 <td width="50%">
 <p>1 kōh-’āmar yəhwâ ’ēlay hālwōḵə wəqānîṯā lləḵā ’ēzwōr pišətîm wəśamətwō ‘al-māṯəneyḵā ûḇammayim lō’ ṯəḇi’ēhû: </p>
 <p>2 wā’eqəneh ’eṯ-hā’ēzwōr kiḏəḇar yəhwâ wā’āśim ‘al-māṯənāy: s</p>
 <p>3 wayəhî ḏəḇar-yəhwâ ’ēlay šēnîṯ lē’mōr: </p>
 <p>4 q<sup>a</sup>ḥ ’eṯ-hā’ēzwōr ’ăšer qānîṯā ’ăšer ‘al-māṯəneyḵā wəqûm lēḵə pərāṯâ wəṭāmənēhû šām binəqîq hassāl<sup>a</sup>‘: </p>
 <p>5 wā’ēlēḵə wā’eṭəmənēhû bifərāṯ ka’ăšer ṣiûâ yəhwâ ’wōṯî: </p>
 <p>6 wayəhî miqqēṣ yāmîm rabîm wayyō’mer yəhwâ ’ēlay qûm lēḵə pərāṯâ wəq<sup>a</sup>ḥ miššām ’eṯ-hā’ēzwōr ’ăšer ṣiûîṯîḵā ləṭāmənwō-šām: </p>
 <p>7 wā’ēlēḵə pərāṯâ wā’eḥəpōr wā’eqq<sup>a</sup>ḥ ’eṯ-hā’ēzwōr min-hammāqwōm ’ăšer-ṭəmanətîw šāmmâ wəhinnēh nišəḥaṯ hā’ēzwōr lō’ yiṣəl<sup>a</sup>ḥ lakōl: f</p>
 <p>8 wayəhî ḏəḇar-yəhwâ ’ēlay lē’mōr: </p>
 <p>9 kōh ’āmar yəhwâ kāḵâ ’ašəḥîṯ ’eṯ-gə’wōn yəhûḏâ wə’eṯ-gə’wōn yərûšālaim hārāḇ: </p>
 <p>10 hā‘ām hazzeh hārā‘ hammē’ănîm| lišəmwō‘a ’eṯ-dəḇāray hahōləḵîm bišərirûṯ libām wayyēləḵû ’<sup>a</sup>ḥărê ’ĕlōhîm ’ăḥērîm lə‘āḇəḏām ûləhišət<sup>a</sup>ḥăwōṯ lâem wîhî kā’ēzwōr hazzeh ’ăšer lō’-yiṣəl<sup>a</sup>ḥ lakōl: </p>
 <p>11 kî ka’ăšer yiḏəbaq hā’ēzwōr ’el-māṯənê-’îš kēn hiḏəbaqətî ’ēlay ’eṯ-kāl-bêṯ yiśərā’ēl wə’eṯ-kāl-bêṯ yəhûḏâ nə’um-yəhwâ lihəywōṯ lî lə‘ām ûləšēm wəliṯəhillâ ûləṯifə’āreṯ wəlō’ šāmē‘û: </p>
 <p>12 wə’āmarətā ’ălêhem ’eṯ-hadāḇār hazzeh skōh-’āmar yəhwâ ’ĕlōhê yiśərā’ēl kāl-nēḇel yimmālē’ yāyin wə’āmərû ’ēleyḵā hăyāḏō‘a lō’ nēḏ<sup>a</sup>‘ kî ḵāl-nēḇel yimmālē’ yāyin: </p>
 <p>13 wə’āmarətā ’ălêhem kōh-’āmar yəhwâ hinənî məmallē’ ’eṯ-kāl-yōšəḇê hā’āreṣ hazzō’ṯ wə’eṯ-hamməlāḵîm hayyōšəḇîm ləḏāwiḏ ‘al-kisə’wō wə’eṯ-hakōhănîm wə’eṯ-hannəḇî’îm wə’ēṯ kāl-yōšəḇê yərûšālāim šikārwōn: </p>
 <p>14 wənipaṣətîm ’îš ’el-’āḥîw wəhā’āḇwōṯ wəhabānîm y<sup>a</sup>ḥədāw nə’um-yəhwâ lō’-’eḥəmwōl wəlō’-’āḥûs wəlō’ ’ăr<sup>a</sup>ḥēm mēhašəḥîṯām: s</p>
 <p>15 šimə‘û wəha’ăzînû ’al-tiḡəbâû kî yəhwâ dibēr: </p>
 <p>16 tənû layhwâ ’ĕlōhêḵem kāḇwōḏ bəṭerem y<sup>a</sup>ḥəšiḵə ûḇəṭerem yiṯənagəfû raḡəlêḵem ‘al-hārê nāšef wəqiûîṯem lə’wōr wəśāmāh ləṣaləmāweṯ <font color="brown">yāšîṯ</font> <font color="blue">wəšîṯ</font> l<sup>a</sup>‘ărāfel: </p>
 <p>17 wə’im lō’ ṯišəmā‘ûhā bəmisətārîm tiḇəkeh-nafəšî mipənê ḡēwâ wəḏāmō‘a tiḏəm<sup>a</sup>‘ wəṯēraḏ ‘ênî dimə‘â kî nišəbâ ‘ēḏer yəhwâ: s</p>
 <p>18 ’ĕmōr lammeleḵə wəlagəḇîrâ hašəpîlû šēḇû kî yāraḏ marə’ăšwōṯêḵem ‘ăṭereṯ tifə’arətəḵem: </p>
 <p>19 ‘ārê hanneḡeḇ sugərû wə’ên pōṯēḥa hāḡəlāṯ yəhûḏâ kullāh hāḡəlāṯ šəlwōmîm: s</p>
 <p>20 <font color="brown">śə’î</font> <font color="blue">śə’û</font> ‘ênêḵem <font color="brown">ûrə’î</font> <font color="blue">ûrə’û</font> habā’îm miṣṣāfwōn ’ayyēh hā‘ēḏer nitan-lāḵə ṣō’n tifə’arətēḵə: </p>
 <p>21 mah-tō’mərî kî-yifəqōḏ ‘ālayiḵə wə’atə limmaḏətə ’ōṯām ‘ālayiḵə ’allufîm lərō’š hălwō’ ḥăḇālîm yō’ḥĕzûḵə kəmwō ’ēšeṯ lēḏâ: </p>
 <p>22 wəḵî ṯō’mərî biləḇāḇēḵə madû‘a qərā’unî ’ēlleh bərōḇ ‘ăwōnēḵə niḡəlû šûlayiḵə neḥəməsû ‘ăqēḇāyiḵə: </p>
 <p>23 hăyahăfōḵə kûšî ‘wōrwō wənāmēr ḥăḇarəburōṯāyw gam-’atem tûḵəlû ləhêṭîḇ limmuḏê hārē‘a: </p>
 <p>24 wa’ăfîṣēm kəqaš-‘wōḇēr lərûḥa miḏəbār: </p>
 <p>25 zeh ḡwōrālēḵə mənāṯ-midayiḵə mē’itî nə’um-yəhwâ ’ăšer šāḵ<sup>a</sup>ḥatə ’wōṯî watiḇəṭəḥî baššāqer: </p>
 <p>26 wəḡam-’ănî ḥāśafətî šûlayiḵə ‘al-pānāyiḵə wənirə’â qəlwōnēḵə: </p>
 <p>27 ni’ufayiḵə ûmiṣəhălwōṯayiḵə zimmaṯ zənûṯēḵə ‘al-gəḇā‘wōṯ baśśāḏeh rā’îṯî šiqqûṣāyiḵə ’wōy lāḵə yərûšālaim lō’ ṯiṭəhărî ’<sup>a</sup>ḥărê māṯay ‘ōḏ: f</p>
 </td>
 </tr></table>
 <p></p><hr>
 <center>
 <a href="jer014.htm">Next: Jeremiah (Yermiyah) Chapter 14</a></center>
 </body>