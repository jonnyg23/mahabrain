<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu033.htm">Polyglot</a> 
 <a href="../kjv/deu033.htm">KJV</a> 
 <a href="../sep/deu033.htm">Sep</a> 
 <a href="../vul/deu033.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu032.htm">Previous</a> 
 <a href="deu034.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְזֹ֣את הַבְּרָכָ֗ה אֲשֶׁ֨ר בֵּרַ֥ךְ מֹשֶׁ֛ה אִ֥ישׁ הָאֱלֹהִ֖ים אֶת־בְּנֵ֣י יִשְׂרָאֵ֑ל לִפְנֵ֖י מוֹתֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמַ֗ר יְהוָ֞ה מִסִּינַ֥י בָּא֙ וְזָרַ֤ח מִשֵּׂעִיר֙ לָ֔מוֹ הוֹפִ֙יעַ֙ מֵהַ֣ר פָּארָ֔ן וְאָתָ֖ה מֵרִבְבֹ֣ת קֹ֑דֶשׁ מִֽימִינ֕וֹ <font color="brown">אשדת</font> <font color="blue">אֵ֥שׁ</font> <font color="blue">דָּ֖ת</font> לָֽמוֹ׃ </span></p>
 <p align="RIGHT"><span lang="he">‎<a name="003">3</a> ‏אַ֚ף חֹבֵ֣ב עַמִּ֔ים כָּל־קְדֹשָׁ֖יו בְּיָדֶ֑ךָ וְהֵם֙ תֻּכּ֣וּ לְרַגְלֶ֔ךָ יִשָּׂ֖א מִדַּבְּרֹתֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏תּוֹרָ֥ה צִוָּה־לָ֖נוּ מֹשֶׁ֑ה מוֹרָשָׁ֖ה קְהִלַּ֥ת יַעֲקֹֽב׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֥י בִישֻׁר֖וּן מֶ֑לֶךְ בְּהִתְאַסֵּף֙ רָ֣אשֵׁי עָ֔ם יַ֖חַד שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏יְחִ֥י רְאוּבֵ֖ן וְאַל־יָמֹ֑ת וִיהִ֥י מְתָ֖יו מִסְפָּֽר׃ ס</span></p>
 <p align="RIGHT"><span lang="he">‎<a name="007">7</a> ‏וְזֹ֣את לִֽיהוּדָה֮ וַיֹּאמַר֒ שְׁמַ֤ע יְהוָה֙ ק֣וֹל יְהוּדָ֔ה וְאֶל־עַמּ֖וֹ תְּבִיאֶ֑נּוּ יָדָיו֙ רָ֣ב ל֔וֹ וְעֵ֥זֶר מִצָּרָ֖יו תִּהְיֶֽה׃ ס</span></p>
 <p align="RIGHT"><span lang="he">‎<a name="008">8</a> ‏וּלְלֵוִ֣י אָמַ֔ר תֻּמֶּ֥יךָ וְאוּרֶ֖יךָ לְאִ֣ישׁ חֲסִידֶ֑ךָ אֲשֶׁ֤ר נִסִּיתוֹ֙ בְּמַסָּ֔ה תְּרִיבֵ֖הוּ עַל־מֵ֥י מְרִיבָֽה׃ </span></p>
 <p align="RIGHT"><span lang="he">‎<a name="009">9</a> ‏הָאֹמֵ֞ר לְאָבִ֤יו וּלְאִמּוֹ֙ לֹ֣א רְאִיתִ֔יו וְאֶת־אֶחָיו֙ לֹ֣א הִכִּ֔יר וְאֶת־<font color="brown">בנו</font> <font color="blue">בָּנָ֖יו</font> לֹ֣א יָדָ֑ע כִּ֤י שָֽׁמְרוּ֙ אִמְרָתֶ֔ךָ וּבְרִֽיתְךָ֖ יִנְצֹֽרוּ׃ </span></p>
 <p align="RIGHT"><span lang="he">‎<a name="010">10</a> ‏יוֹר֤וּ מִשְׁפָּטֶ֙יךָ֙ לְיַעֲקֹ֔ב וְתוֹרָתְךָ֖ לְיִשְׂרָאֵ֑ל יָשִׂ֤ימוּ קְטוֹרָה֙ בְּאַפֶּ֔ךָ וְכָלִ֖יל עַֽל־מִזְבְּחֶֽךָ׃ </span></p>
 <p align="RIGHT"><span lang="he">‎<a name="011">11</a> ‏בָּרֵ֤ךְ יְהוָה֙ חֵיל֔וֹ וּפֹ֥עַל יָדָ֖יו תִּרְצֶ֑ה מְחַ֨ץ מָתְנַ֧יִם קָמָ֛יו וּמְשַׂנְאָ֖יו מִן־יְקוּמֽוּן׃ ס</span></p>
 <p align="RIGHT"><span lang="he">‎<a name="012">12</a> ‏לְבִנְיָמִ֣ן אָמַ֔ר יְדִ֣יד יְהוָֹ֔ה יִשְׁכֹּ֥ן לָבֶ֖טַח עָלָ֑יו חֹפֵ֤ף עָלָיו֙ כָּל־הַיּ֔וֹם וּבֵ֥ין כְּתֵיפָ֖יו שָׁכֵֽן׃ ס</span></p>
 <p align="RIGHT"><span lang="he">‎<a name="013">13</a> ‏וּלְיוֹסֵ֣ף אָמַ֔ר מְבֹרֶ֥כֶת יְהוָֹ֖ה אַרְצ֑וֹ מִמֶּ֤גֶד שָׁמַ֙יִם֙ מִטָּ֔ל וּמִתְּה֖וֹם רֹבֶ֥צֶת תָּֽחַת׃ </span></p>
 <p align="RIGHT"><span lang="he">‎<a name="014">14</a> ‏וּמִמֶּ֖גֶד תְּבוּאֹ֣ת שָׁ֑מֶשׁ וּמִמֶּ֖גֶד גֶּ֥רֶשׁ יְרָחִֽים׃ </span></p>
 <p align="RIGHT"><span lang="he">‎<a name="015">15</a> ‏וּמֵרֹ֖אשׁ הַרְרֵי־קֶ֑דֶם וּמִמֶּ֖גֶד גִּבְע֥וֹת עוֹלָֽם׃ </span></p>
 <p align="RIGHT"><span lang="he">‎<a name="016">16</a> ‏וּמִמֶּ֗גֶד אֶ֚רֶץ וּמְלֹאָ֔הּ וּרְצ֥וֹן שֹׁכְנִ֖י סְנֶ֑ה תָּב֙וֹאתָה֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו׃ </span></p>
 <p align="RIGHT"><span lang="he">‎<a name="017">17</a> ‏בְּכ֨וֹר שׁוֹר֜וֹ הָדָ֣ר ל֗וֹ וְקַרְנֵ֤י רְאֵם֙ קַרְנָ֔יו בָּהֶ֗ם עַמִּ֛ים יְנַגַּ֥ח יַחְדָּ֖ו אַפְסֵי־אָ֑רֶץ וְהֵם֙ רִבְב֣וֹת אֶפְרַ֔יִם וְהֵ֖ם אַלְפֵ֥י מְנַשֶּֽׁה׃ ס</span></p>
 <p align="RIGHT"><span lang="he">‎<a name="018">18</a> ‏וְלִזְבוּלֻ֣ן אָמַ֔ר שְׂמַ֥ח זְבוּלֻ֖ן בְּצֵאתֶ֑ךָ וְיִשָּׂשכָ֖ר בְּאֹהָלֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏עַמִּים֙ הַר־יִקְרָ֔אוּ שָׁ֖ם יִזְבְּח֣וּ זִבְחֵי־צֶ֑דֶק כִּ֣י שֶׁ֤פַע יַמִּים֙ יִינָ֔קוּ וּשְׂפוּנֵ֖י טְמ֥וּנֵי חֽוֹל׃ ס</span></p>
 <p align="RIGHT"><span lang="he">‎<a name="020">20</a> ‏וּלְגָ֣ד אָמַ֔ר בָּר֖וּךְ מַרְחִ֣יב גָּ֑ד כְּלָבִ֣יא שָׁכֵ֔ן וְטָרַ֥ף זְר֖וֹעַ אַף־קָדְקֹֽד׃ </span></p>
 <p align="RIGHT"><span lang="he">‎<a name="021">21</a> ‏וַיַּ֤רְא רֵאשִׁית֙ ל֔וֹ כִּי־שָׁ֛ם חֶלְקַ֥ת מְחֹקֵ֖ק סָפ֑וּן וַיֵּתֵא֙ רָ֣אשֵׁי עָ֔ם צִדְקַ֤ת יְהוָה֙ עָשָׂ֔ה וּמִשְׁפָּטָ֖יו עִם־יִשְׂרָאֵֽל׃ ס</span></p>
 <p align="RIGHT"><span lang="he">‎<a name="022">22</a> ‏וּלְדָ֣ן אָמַ֔ר דָּ֖ן גּ֣וּר אַרְיֵ֑ה יְזַנֵּ֖ק מִן־הַבָּשָֽׁן׃ </span></p>
 <p align="RIGHT"><span lang="he">‎<a name="023">23</a> ‏וּלְנַפְתָּלִ֣י אָמַ֔ר נַפְתָּלִי֙ שְׂבַ֣ע רָצ֔וֹן וּמָלֵ֖א בִּרְכַּ֣ת יְהוָ֑ה יָ֥ם וְדָר֖וֹם יְרָֽשָׁה׃ ס</span></p>
 <p align="RIGHT"><span lang="he">‎<a name="024">24</a> ‏וּלְאָשֵׁ֣ר אָמַ֔ר בָּר֥וּךְ מִבָּנִ֖ים אָשֵׁ֑ר יְהִ֤י רְצוּי֙ אֶחָ֔יו וְטֹבֵ֥ל בַּשֶּׁ֖מֶן רַגְלֽוֹ׃ </span></p>
 <p align="RIGHT"><span lang="he">‎<a name="025">25</a> ‏בַּרְזֶ֥ל וּנְחֹ֖שֶׁת מִנְעָלֶ֑יךָ וּכְיָמֶ֖יךָ<font color="red"><sup>3</sup></font> דָּבְאֶֽךָ׃ </span></p>
 <p align="RIGHT"><span lang="he">‎<a name="026">26</a> ‏אֵ֥ין כָּאֵ֖ל יְשֻׁר֑וּן רֹכֵ֤ב שָׁמַ֙יִם֙ בְעֶזְרֶ֔ךָ וּבְגַאֲוָת֖וֹ שְׁחָקִֽים׃ </span></p>
 <p align="RIGHT"><span lang="he">‎<a name="027">27</a> ‏מְעֹנָה֙ אֱלֹ֣הֵי קֶ֔דֶם וּמִתַּ֖חַת זְרֹעֹ֣ת עוֹלָ֑ם וַיְגָ֧רֶשׁ מִפָּנֶ֛יךָ אוֹיֵ֖ב וַיֹּ֥אמֶר הַשְׁמֵֽד׃ </span></p>
 <p align="RIGHT"><span lang="he">‎<a name="028">28</a> ‏וַיִּשְׁכֹּן֩ יִשְׂרָאֵ֨ל בֶּ֤טַח בָּדָד֙ עֵ֣ין יַעֲקֹ֔ב אֶל־אֶ֖רֶץ דָּגָ֣ן וְתִיר֑וֹשׁ אַף־שָׁמָ֖יו יַ֥עַרְפוּ<font color="red"><sup>3</sup></font> טָֽל׃ </span></p>
 <p align="RIGHT"><span lang="he">‎<a name="029">29</a> ‏אַשְׁרֶ֨יךָ יִשְׂרָאֵ֜ל מִ֣י כָמ֗וֹךָ עַ֚ם נוֹשַׁ֣ע בַּֽיהוָ֔ה מָגֵ֣ן עֶזְרֶ֔ךָ וַאֲשֶׁר־חֶ֖רֶב גַּאֲוָתֶ֑ךָ וְיִכָּֽחֲשׁ֤וּ אֹיְבֶ֙יךָ֙ לָ֔ךְ וְאַתָּ֖ה עַל־בָּמוֹתֵ֥ימוֹ תִדְרֹֽךְ׃ ס</span></p>
 </td>
 <td width="50%">
 <p>1 wəzō’ṯ habərāḵâ ’ăšer bēraḵə mōšeh ’îš hā’ĕlōhîm ’eṯ-bənê yiśərā’ēl lifənê mwōṯwō: </p>
 <p>2 wayyō’mar yəhwâ missînay bā’ wəzār<sup>a</sup>ḥ miśśē‘îr lāmwō hwōfî‘a mēhar pā’rān wə’āṯâ mēriḇəḇōṯ qōḏeš mîmînwō <font color="brown">’ēšədāṯ</font> <font color="blue">’ēš</font> <font color="blue">dāṯ</font> lāmwō: </p>
 <p>3 ’af ḥōḇēḇ ‘ammîm kāl-qəḏōšāyw bəyāḏeḵā wəhēm tukû ləraḡəleḵā yiśśā’ midabərōṯeyḵā: </p>
 <p>4 twōrâ ṣiûâ-lānû mōšeh mwōrāšâ qəhillaṯ y<sup>a</sup>‘ăqōḇ: </p>
 <p>5 wayəhî ḇîšurûn meleḵə bəhiṯə’assēf rā’šê ‘ām y<sup>a</sup>ḥaḏ šiḇəṭê yiśərā’ēl: </p>
 <p>6 yəḥî rə’ûḇēn wə’al-yāmōṯ wîhî məṯāyw misəpār: s</p>
 <p>7 wəzō’ṯ lîhûḏâ wayyō’mar šəm<sup>a</sup>‘ yəhwâ qwōl yəhûḏâ wə’el-‘ammwō təḇî’ennû yāḏāyw rāḇ lwō wə‘ēzer miṣṣārāyw tihəyeh: s</p>
 <p>8 ûləlēwî ’āmar tummeyḵā wə’ûreyḵā lə’îš ḥăsîḏeḵā ’ăšer nissîṯwō bəmassâ tərîḇēhû ‘al-mê mərîḇâ: </p>
 <p>9 hā’ōmēr lə’āḇîw ûlə’immwō lō’ rə’îṯîw wə’eṯ-’eḥāyw lō’ hikîr wə’eṯ-<font color="brown">bənwō</font> <font color="blue">bānāyw</font> lō’ yāḏā‘ kî šāmərû ’imərāṯeḵā ûḇərîṯəḵā yinəṣōrû: </p>
 <p>10 ywōrû mišəpāṭeyḵā ləy<sup>a</sup>‘ăqōḇ wəṯwōrāṯəḵā ləyiśərā’ēl yāśîmû qəṭwōrâ bə’apeḵā wəḵālîl ‘al-mizəbəḥeḵā: </p>
 <p>11 bārēḵə yəhwâ ḥêlwō ûfō‘al yāḏāyw tirəṣeh məḥaṣ māṯənayim qāmāyw ûməśanə’āyw min-yəqûmûn: s</p>
 <p>12 ləḇinəyāmin ’āmar yəḏîḏ yəhwōâ yišəkōn lāḇeṭ<sup>a</sup>ḥ ‘ālāyw ḥōfēf ‘ālāyw kāl-hayywōm ûḇên kəṯêfāyw šāḵēn: s</p>
 <p>13 ûləywōsēf ’āmar məḇōreḵeṯ yəhwōâ ’arəṣwō mimmeḡeḏ šāmayim miṭṭāl ûmitəhwōm rōḇeṣeṯ tāḥaṯ: </p>
 <p>14 ûmimmeḡeḏ təḇû’ōṯ šāmeš ûmimmeḡeḏ gereš yərāḥîm: </p>
 <p>15 ûmērō’š harərê-qeḏem ûmimmeḡeḏ giḇə‘wōṯ ‘wōlām: </p>
 <p>16 ûmimmeḡeḏ ’ereṣ ûməlō’āh ûrəṣwōn šōḵənî səneh tāḇwō’ṯâ lərō’š ywōsēf ûləqāḏəqōḏ nəzîr ’eḥāyw: </p>
 <p>17 bəḵwōr šwōrwō hāḏār lwō wəqarənê rə’ēm qarənāyw bâem ‘ammîm yənag<sup>a</sup>ḥ y<sup>a</sup>ḥədāw ’afəsê-’āreṣ wəhēm riḇəḇwōṯ ’efərayim wəhēm ’aləfê mənaššeh: s</p>
 <p>18 wəlizəḇûlun ’āmar śəm<sup>a</sup>ḥ zəḇûlun bəṣē’ṯeḵā wəyiśśāsḵār bə’ōhāleyḵā: </p>
 <p>19 ‘ammîm har-yiqərā’û šām yizəbəḥû ziḇəḥê-ṣeḏeq kî šef<sup>a</sup>‘ yammîm yînāqû ûśəfûnê ṭəmûnê ḥwōl: s</p>
 <p>20 ûləḡāḏ ’āmar bārûḵə marəḥîḇ gāḏ kəlāḇî’ šāḵēn wəṭāraf zərwō‘a ’af-qāḏəqōḏ: </p>
 <p>21 wayyarə’ rē’šîṯ lwō kî-šām ḥeləqaṯ məḥōqēq sāfûn wayyēṯē’ rā’šê ‘ām ṣiḏəqaṯ yəhwâ ‘āśâ ûmišəpāṭāyw ‘im-yiśərā’ēl: s</p>
 <p>22 ûləḏān ’āmar dān gûr ’arəyēh yəzannēq min-habāšān: </p>
 <p>23 ûlənafətālî ’āmar nafətālî śəḇ<sup>a</sup>‘ rāṣwōn ûmālē’ birəkaṯ yəhwâ yām wəḏārwōm yərāšâ: s</p>
 <p>24 ûlə’āšēr ’āmar bārûḵə mibānîm ’āšēr yəhî rəṣûy ’eḥāyw wəṭōḇēl baššemen raḡəlwō: </p>
 <p>25 barəzel ûnəḥōšeṯ minə‘āleyḵā ûḵəyāmeyḵā<font color="red"><sup>3</sup></font> dāḇə’eḵā: </p>
 <p>26 ’ên kā’ēl yəšurûn rōḵēḇ šāmayim ḇə‘ezəreḵā ûḇəḡa’ăwāṯwō šəḥāqîm: </p>
 <p>27 mə‘ōnâ ’ĕlōhê qeḏem ûmit<sup>a</sup>ḥaṯ zərō‘ōṯ ‘wōlām wayəḡāreš mipāneyḵā ’wōyēḇ wayyō’mer hašəmēḏ: </p>
 <p>28 wayyišəkōn yiśərā’ēl beṭ<sup>a</sup>ḥ bāḏāḏ ‘ên y<sup>a</sup>‘ăqōḇ ’el-’ereṣ dāḡān wəṯîrwōš ’af-šāmāyw y<sup>a</sup>‘arəfû<font color="red"><sup>3</sup></font> ṭāl: </p>
 <p>29 ’ašəreyḵā yiśərā’ēl mî ḵāmwōḵā ‘am nwōš<sup>a</sup>‘ bayhwâ māḡēn ‘ezəreḵā wa’ăšer-ḥereḇ ga’ăwāṯeḵā wəyikāḥăšû ’ōyəḇeyḵā lāḵə wə’atâ ‘al-bāmwōṯêmwō ṯiḏərōḵə: s</p>
 </td>
 </tr></table>
 <p></p><hr>
 <center>
 <a href="deu034.htm">Next: Deuteronomy (Devarim) Chapter 34</a></center>
 </body>