<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1029.htm">Polyglot</a> 
 <a href="../kjv/ch1029.htm">KJV</a> 
 <a href="../sep/ch1029.htm">Sep</a> 
 <a href="../vul/ch1029.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1028.htm">Previous</a> 
 <a href="ch2001.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֨אמֶר דָּוִ֤יד הַמֶּ֙לֶךְ֙ לְכָל־הַקָּהָ֔ל שְׁלֹמֹ֨ה בְנִ֥י אֶחָ֛ד בָּֽחַר־בּ֥וֹ אֱלֹהִ֖ים נַ֣עַר וָרָ֑ךְ וְהַמְּלָאכָ֣ה גְדוֹלָ֔ה כִּ֣י לֹ֤א לְאָדָם֙ הַבִּירָ֔ה כִּ֖י לַיהוָ֥ה אֱלֹהִֽים׃ </span></p>
 <p align="RIGHT"><span lang="he">‎<a name="002">2</a> ‏וּֽכְכָל־כֹּחִ֞י הֲכִינ֣וֹתִי לְבֵית־אֱלֹהַ֗י הַזָּהָ֣ב׀ לַ֠זָּהָב וְהַכֶּ֨סֶף לַכֶּ֜סֶף וְהַנְּחֹ֣שֶׁת לַנְּחֹ֗שֶׁת הַבַּרְזֶל֙ לַבַּרְזֶ֔ל וְהָעֵצִ֖ים לָעֵצִ֑ים אַבְנֵי־שֹׁ֨הַם וּמִלּוּאִ֜ים אַבְנֵי־פ֣וּךְ וְרִקְמָ֗ה וְכֹ֨ל אֶ֧בֶן יְקָרָ֛ה וְאַבְנֵי־שַׁ֖יִשׁ לָרֹֽב׃ </span></p>
 <p align="RIGHT"><span lang="he">‎<a name="003">3</a> ‏וְע֗וֹד בִּרְצוֹתִי֙ בְּבֵ֣ית אֱלֹהַ֔י יֶשׁ־לִ֥י סְגֻלָּ֖ה זָהָ֣ב וָכָ֑סֶף נָתַ֤תִּי לְבֵית־אֱלֹהַי֙ לְמַ֔עְלָה מִכָּל־הֲכִינ֖וֹתִי לְבֵ֥ית הַקֹּֽדֶשׁ׃ </span></p>
 <p align="RIGHT"><span lang="he">‎<a name="004">4</a> ‏שְׁלֹ֧שֶׁת אֲלָפִ֛ים כִּכְּרֵ֥י זָהָ֖ב מִזְּהַ֣ב אוֹפִ֑יר וְשִׁבְעַ֨ת אֲלָפִ֤ים כִּכַּר־כֶּ֙סֶף֙ מְזֻקָּ֔ק לָט֖וּחַ קִיר֥וֹת הַבָּתִּֽים׃ </span></p>
 <p align="RIGHT"><span lang="he">‎<a name="005">5</a> ‏לַזָּהָ֤ב לַזָּהָב֙ וְלַכֶּ֣סֶף לַכֶּ֔סֶף וּלְכָל־מְלָאכָ֖ה בְּיַ֣ד חָרָשִׁ֑ים וּמִ֣י מִתְנַדֵּ֔ב לְמַלֹּ֥אות יָד֛וֹ הַיּ֖וֹם לַיהוָֽה׃ </span></p>
 <p align="RIGHT"><span lang="he">‎<a name="006">6</a> ‏וַיִּֽתְנַדְּבוּ֩ שָׂרֵ֨י הָאָב֜וֹת וְשָׂרֵ֣י׀ שִׁבְטֵ֣י יִשְׂרָאֵ֗ל וְשָׂרֵ֤י הָאֲלָפִים֙ וְהַמֵּא֔וֹת וּלְשָׂרֵ֖י מְלֶ֥אכֶת הַמֶּֽלֶךְ׃ </span></p>
 <p align="RIGHT"><span lang="he">‎<a name="007">7</a> ‏וַֽיִּתְּנ֞וּ לַעֲבוֹדַ֣ת בֵּית־הָאֱלֹהִ֗ים זָהָ֞ב כִּכָּרִ֣ים חֲמֵֽשֶׁת־אֲלָפִים֮ וַאֲדַרְכֹנִ֣ים רִבּוֹ֒ וְכֶ֗סֶף כִּכָּרִים֙ עֲשֶׂ֣רֶת אֲלָפִ֔ים וּנְחֹ֕שֶׁת רִבּ֛וֹ וּשְׁמוֹנַ֥ת אֲלָפִ֖ים כִּכָּרִ֑ים וּבַרְזֶ֖ל מֵֽאָה־אֶ֥לֶף כִּכָּרִֽים׃ </span></p>
 <p align="RIGHT"><span lang="he">‎<a name="008">8</a> ‏וְהַנִּמְצָ֤א אִתּוֹ֙ אֲבָנִ֔ים נָתְנ֖וּ לְאוֹצַ֣ר בֵּית־יְהוָ֑ה עַ֥ל יַד־יְחִיאֵ֖ל הַגֵּרְשֻׁנִּֽי׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׂמְח֤וּ הָעָם֙ עַל־הִֽתְנַדְּבָ֔ם כִּ֚י בְּלֵ֣ב שָׁלֵ֔ם הִֽתְנַדְּב֖וּ לַיהוָ֑ה וְגַם֙ דָּוִ֣יד הַמֶּ֔לֶךְ שָׂמַ֖ח שִׂמְחָ֥ה גְדוֹלָֽה׃ פ</span></p>
 <p align="RIGHT"><span lang="he">‎<a name="010">10</a> ‏וַיְבָ֤רֶךְ דָּוִיד֙ אֶת־יְהוָ֔ה לְעֵינֵ֖י כָּל־הַקָּהָ֑ל וַיֹּ֣אמֶר דָּוִ֗יד בָּר֨וּךְ אַתָּ֤ה יְהוָה֙ אֱלֹהֵי֙ יִשְׂרָאֵ֣ל אָבִ֔ינוּ מֵעוֹלָ֖ם וְעַד־עוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏לְךָ֣ יְ֠הוָה הַגְּדֻלָּ֨ה וְהַגְּבוּרָ֤ה וְהַתִּפְאֶ֙רֶת֙ וְהַנֵּ֣צַח וְהַה֔וֹד כִּי־כֹ֖ל בַּשָּׁמַ֣יִם וּבָאָ֑רֶץ לְךָ֤ יְהוָה֙ הַמַּמְלָכָ֔ה וְהַמִּתְנַשֵּׂ֖א לְכֹ֥ל׀ לְרֹֽאשׁ׃ </span></p>
 <p align="RIGHT"><span lang="he">‎<a name="012">12</a> ‏וְהָעֹ֤שֶׁר וְהַכָּבוֹד֙ מִלְּפָנֶ֔יךָ וְאַתָּה֙ מוֹשֵׁ֣ל בַּכֹּ֔ל וּבְיָדְךָ֖ כֹּ֣חַ וּגְבוּרָ֑ה וּבְיָ֣דְךָ֔ לְגַדֵּ֥ל וּלְחַזֵּ֖ק לַכֹּֽל׃ </span></p>
 <p align="RIGHT"><span lang="he">‎<a name="013">13</a> ‏וְעַתָּ֣ה אֱלֹהֵ֔ינוּ מוֹדִ֥ים אֲנַ֖חְנוּ לָ֑ךְ וּֽמְהַֽלְלִ֖ים לְשֵׁ֥ם תִּפְאַרְתֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏וְכִ֨י מִ֤י אֲנִי֙ וּמִ֣י עַמִּ֔י כִּֽי־נַעְצֹ֣ר כֹּ֔חַ לְהִתְנַדֵּ֖ב כָּזֹ֑את כִּֽי־מִמְּךָ֣ הַכֹּ֔ל וּמִיָּדְךָ֖ נָתַ֥נּוּ לָֽךְ׃ </span></p>
 <p align="RIGHT"><span lang="he">‎<a name="015">15</a> ‏כִּֽי־גֵרִ֨ים אֲנַ֧חְנוּ לְפָנֶ֛יךָ וְתוֹשָׁבִ֖ים כְּכָל־אֲבֹתֵ֑ינוּ כַּצֵּ֧ל׀ יָמֵ֛ינוּ עַל־הָאָ֖רֶץ וְאֵ֥ין מִקְוֶֽה׃ </span></p>
 <p align="RIGHT"><span lang="he">‎<a name="016">16</a> ‏יְהוָ֣ה אֱלֹהֵ֔ינוּ כֹ֣ל הֶהָמ֤וֹן הַזֶּה֙ אֲשֶׁ֣ר הֲכִינֹ֔נוּ לִבְנֽוֹת־לְךָ֥ בַ֖יִת לְשֵׁ֣ם קָדְשֶׁ֑ךָ מִיָּדְךָ֥ <font color="brown">היא</font> <font color="blue">ה֖וּא</font> וּלְךָ֥ הַכֹּֽל׃ </span></p>
 <p align="RIGHT"><span lang="he">‎<a name="017">17</a> ‏וְיָדַ֣עְתִּי אֱלֹהַ֔י כִּ֤י אַתָּה֙ בֹּחֵ֣ן לֵבָ֔ב וּמֵישָׁרִ֖ים תִּרְצֶ֑ה אֲנִ֗י בְּיֹ֤שֶׁר לְבָבִי֙ הִתְנַדַּ֣בְתִּי כָל־אֵ֔לֶּה וְעַתָּ֗ה עַמְּךָ֙ הַנִּמְצְאוּ־פֹ֔ה רָאִ֥יתִי בְשִׂמְחָ֖ה לְהִֽתְנַדֶּב־לָֽךְ׃ </span></p>
 <p align="RIGHT"><span lang="he">‎<a name="018">18</a> ‏יְהוָ֗ה אֱ֠לֹהֵי אַבְרָהָ֞ם יִצְחָ֤ק וְיִשְׂרָאֵל֙ אֲבֹתֵ֔ינוּ שֳׁמְרָה־זֹּ֣את לְעוֹלָ֔ם לְיֵ֥צֶר מַחְשְׁב֖וֹת לְבַ֣ב עַמֶּ֑ךָ וְהָכֵ֥ן לְבָבָ֖ם אֵלֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏וְלִשְׁלֹמֹ֣ה בְנִ֗י תֵּ֚ן לֵבָ֣ב שָׁלֵ֔ם לִשְׁמוֹר֙ מִצְוֹתֶ֔יךָ עֵדְוֹתֶ֖יךָ וְחֻקֶּ֑יךָ וְלַעֲשׂ֣וֹת הַכֹּ֔ל וְלִבְנ֖וֹת הַבִּירָ֥ה אֲשֶׁר־הֲכִינֽוֹתִי׃ פ</span></p>
 <p align="RIGHT"><span lang="he">‎<a name="020">20</a> ‏וַיֹּ֤אמֶר דָּוִיד֙ לְכָל־הַקָּהָ֔ל בָּֽרְכוּ־נָ֖א אֶת־יְהוָ֣ה אֱלֹהֵיכֶ֑ם וַיְבָרֲכ֣וּ כָֽל־הַקָּהָ֗ל לַיהוָה֙ אֱלֹהֵ֣י אֲבֹֽתֵיהֶ֔ם וַיִּקְּד֧וּ וַיִּֽשְׁתַּחֲו֛וּ לַיהוָ֖ה וְלַמֶּֽלֶךְ׃ </span></p>
 <p align="RIGHT"><span lang="he">‎<a name="021">21</a> ‏וַיִּזְבְּח֣וּ לַיהוָ֣ה׀ זְ֠בָחִים וַיַּעֲל֨וּ עֹל֜וֹת לַיהוָ֗ה לְֽמָחֳרַת֮ הַיּ֣וֹם הַהוּא֒ פָּרִ֨ים אֶ֜לֶף אֵילִ֥ים אֶ֛לֶף כְּבָשִׂ֥ים אֶ֖לֶף וְנִסְכֵּיהֶ֑ם וּזְבָחִ֥ים לָרֹ֖ב לְכָל־יִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏וַיֹּאכְל֨וּ וַיִּשְׁתּ֜וּ לִפְנֵ֧י יְהוָ֛ה בַּיּ֥וֹם הַה֖וּא בְּשִׂמְחָ֣ה גְדוֹלָ֑ה וַיַּמְלִ֤יכוּ שֵׁנִית֙ לִשְׁלֹמֹ֣ה בֶן־דָּוִ֔יד וַיִּמְשְׁח֧וּ לַיהוָ֛ה לְנָגִ֥יד וּלְצָד֖וֹק לְכֹהֵֽן׃ </span></p>
 <p align="RIGHT"><span lang="he">‎<a name="023">23</a> ‏וַיֵּ֣שֶׁב שְׁ֠לֹמֹה עַל־כִּסֵּ֨א יְהוָ֧ה׀ לְמֶ֛לֶךְ תַּֽחַת־דָּוִ֥יד אָבִ֖יו וַיַּצְלַ֑ח וַיִּשְׁמְע֥וּ אֵלָ֖יו כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏וְכָל־הַשָּׂרִים֙ וְהַגִּבֹּרִ֔ים וְגַ֕ם כָּל־בְּנֵ֖י הַמֶּ֣לֶךְ דָּוִ֑יד נָ֣תְנוּ יָ֔ד תַּ֖חַת שְׁלֹמֹ֥ה הַמֶּֽלֶךְ׃ </span></p>
 <p align="RIGHT"><span lang="he">‎<a name="025">25</a> ‏וַיְגַדֵּ֨ל יְהוָ֤ה אֶת־שְׁלֹמֹה֙ לְמַ֔עְלָה לְעֵינֵ֖י כָּל־יִשְׂרָאֵ֑ל וַיִּתֵּ֤ן עָלָיו֙ ה֣וֹד מַלְכ֔וּת אֲ֠שֶׁר לֹֽא־הָיָ֧ה עַל־כָּל־מֶ֛לֶךְ לְפָנָ֖יו עַל־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="026">26</a> ‏וְדָוִיד֙ בֶּן־יִשָׁ֔י מָלַ֖ךְ עַל־כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="027">27</a> ‏וְהַיָּמִ֗ים אֲשֶׁ֤ר מָלַךְ֙ עַל־יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע שָׁנִ֔ים וּבִירוּשָׁלִַ֥ם מָלַ֖ךְ שְׁלֹשִׁ֥ים וְשָׁלֽוֹשׁ׃ </span></p>
 <p align="RIGHT"><span lang="he">‎<a name="028">28</a> ‏וַיָּ֙מָת֙ בְּשֵׂיבָ֣ה טוֹבָ֔ה שְׂבַ֥ע יָמִ֖ים עֹ֣שֶׁר וְכָב֑וֹד וַיִּמְלֹ֛ךְ שְׁלֹמֹ֥ה בְנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="029">29</a> ‏וְדִבְרֵי֙ דָּוִ֣יד הַמֶּ֔לֶךְ הָרִאשֹׁנִ֖ים וְהָאֲחרֹנִ֑ים הִנָּ֣ם כְּתוּבִ֗ים עַל־דִּבְרֵי֙ שְׁמוּאֵ֣ל הָרֹאֶ֔ה וְעַל־דִּבְרֵי֙ נָתָ֣ן הַנָּבִ֔יא וְעַל־דִּבְרֵ֖י גָּ֥ד הַחֹזֶֽה׃ </span></p>
 <p align="RIGHT"><span lang="he">‎<a name="030">30</a> ‏עִ֥ם כָּל־מַלְכוּת֖וֹ וּגְבוּרָת֑וֹ וְהָעִתִּ֗ים אֲשֶׁ֨ר עָבְר֤וּ עָלָיו֙ וְעַל־יִשְׂרָאֵ֔ל וְעַ֖ל כָּל־מַמְלְכ֥וֹת הָאֲרָצֽוֹת׃ פ</span></p>
 <p></p>
 </td>
 <td width="50%">
 <p>1 wayyō’mer dāwîḏ hammeleḵə ləḵāl-haqqâāl šəlōmōh ḇənî ’eḥāḏ bāḥar-bwō ’ĕlōhîm n<sup>a</sup>‘ar wārāḵə wəhamməlā’ḵâ ḡəḏwōlâ kî lō’ lə’āḏām habîrâ kî layhwâ ’ĕlōhîm: </p>
 <p>2 ûḵəḵāl-kōḥî hăḵînwōṯî ləḇêṯ-’ĕlōhay hazzâāḇ| lazzâāḇ wəhakesef lakesef wəhannəḥōšeṯ lannəḥōšeṯ habarəzel labarəzel wəhā‘ēṣîm lā‘ēṣîm ’aḇənê-šōham ûmillû’îm ’aḇənê-fûḵə wəriqəmâ wəḵōl ’eḇen yəqārâ wə’aḇənê-šayiš lārōḇ: </p>
 <p>3 wə‘wōḏ birəṣwōṯî bəḇêṯ ’ĕlōhay yeš-lî səḡullâ zâāḇ wāḵāsef nāṯatî ləḇêṯ-’ĕlōhay ləm<sup>a</sup>‘əlâ mikāl-hăḵînwōṯî ləḇêṯ haqqōḏeš: </p>
 <p>4 šəlōšeṯ ’ălāfîm kikərê zâāḇ mizzəhaḇ ’wōfîr wəšiḇə‘aṯ ’ălāfîm kikar-kesef məzuqqāq lāṭûḥa qîrwōṯ habātîm: </p>
 <p>5 lazzâāḇ lazzâāḇ wəlakesef lakesef ûləḵāl-məlā’ḵâ bəyaḏ ḥārāšîm ûmî miṯənadēḇ ləmallō’wṯ yāḏwō hayywōm layhwâ: </p>
 <p>6 wayyiṯənadəḇû śārê hā’āḇwōṯ wəśārê| šiḇəṭê yiśərā’ēl wəśārê hā’ălāfîm wəhammē’wōṯ ûləśārê məle’ḵeṯ hammeleḵə: </p>
 <p>7 wayyitənû l<sup>a</sup>‘ăḇwōḏaṯ bêṯ-hā’ĕlōhîm zâāḇ kikārîm ḥămēšeṯ-’ălāfîm wa’ăḏarəḵōnîm ribwō wəḵesef kikārîm ‘ăśereṯ ’ălāfîm ûnəḥōšeṯ ribwō ûšəmwōnaṯ ’ălāfîm kikārîm ûḇarəzel mē’â-’elef kikārîm: </p>
 <p>8 wəhanniməṣā’ ’itwō ’ăḇānîm nāṯənû lə’wōṣar bêṯ-yəhwâ ‘al yaḏ-yəḥî’ēl hagērəšunnî: </p>
 <p>9 wayyiśəməḥû hā‘ām ‘al-hiṯənadəḇām kî bəlēḇ šālēm hiṯənadəḇû layhwâ wəḡam dāwîḏ hammeleḵə śām<sup>a</sup>ḥ śiməḥâ ḡəḏwōlâ: f</p>
 <p>10 wayəḇāreḵə dāwîḏ ’eṯ-yəhwâ lə‘ênê kāl-haqqâāl wayyō’mer dāwîḏ bārûḵə ’atâ yəhwâ ’ĕlōhê yiśərā’ēl ’āḇînû mē‘wōlām wə‘aḏ-‘wōlām: </p>
 <p>11 ləḵā yəhwâ hagəḏullâ wəhagəḇûrâ wəhatifə’ereṯ wəhannēṣ<sup>a</sup>ḥ wəhahwōḏ kî-ḵōl baššāmayim ûḇā’āreṣ ləḵā yəhwâ hammaməlāḵâ wəhammiṯənaśśē’ ləḵōl| lərō’š: </p>
 <p>12 wəhā‘ōšer wəhakāḇwōḏ milləfāneyḵā wə’atâ mwōšēl bakōl ûḇəyāḏəḵā kōḥa ûḡəḇûrâ ûḇəyāḏəḵā ləḡadēl ûləḥazzēq lakōl: </p>
 <p>13 wə‘atâ ’ĕlōhênû mwōḏîm ’ăn<sup>a</sup>ḥənû lāḵə ûməhaləlîm ləšēm tifə’arəteḵā: </p>
 <p>14 wəḵî mî ’ănî ûmî ‘ammî kî-n<sup>a</sup>‘əṣōr kōḥa ləhiṯənadēḇ kāzō’ṯ kî-mimməḵā hakōl ûmîyāḏəḵā nāṯannû lāḵə: </p>
 <p>15 kî-ḡērîm ’ăn<sup>a</sup>ḥənû ləfāneyḵā wəṯwōšāḇîm kəḵāl-’ăḇōṯênû kaṣṣēl| yāmênû ‘al-hā’āreṣ wə’ên miqəweh: </p>
 <p>16 yəhwâ ’ĕlōhênû ḵōl hehāmwōn hazzeh ’ăšer hăḵînōnû liḇənwōṯ-ləḵā ḇayiṯ ləšēm qāḏəšeḵā mîyāḏəḵā <font color="brown">hî’</font> <font color="blue">hû’</font> ûləḵā hakōl: </p>
 <p>17 wəyāḏ<sup>a</sup>‘ətî ’ĕlōhay kî ’atâ bōḥēn lēḇāḇ ûmêšārîm tirəṣeh ’ănî bəyōšer ləḇāḇî hiṯənadaḇətî ḵāl-’ēlleh wə‘atâ ‘amməḵā hanniməṣə’û-fōh rā’îṯî ḇəśiməḥâ ləhiṯənadeḇ-lāḵə: </p>
 <p>18 yəhwâ ’ĕlōhê ’aḇərâām yiṣəḥāq wəyiśərā’ēl ’ăḇōṯênû šŏmərâ-zzō’ṯ lə‘wōlām ləyēṣer m<sup>a</sup>ḥəšəḇwōṯ ləḇaḇ ‘ammeḵā wəhāḵēn ləḇāḇām ’ēleyḵā: </p>
 <p>19 wəlišəlōmōh ḇənî tēn lēḇāḇ šālēm lišəmwōr miṣəwōṯeyḵā ‘ēḏəwōṯeyḵā wəḥuqqeyḵā wəl<sup>a</sup>‘ăśwōṯ hakōl wəliḇənwōṯ habîrâ ’ăšer-hăḵînwōṯî: f</p>
 <p>20 wayyō’mer dāwîḏ ləḵāl-haqqâāl bārəḵû-nā’ ’eṯ-yəhwâ ’ĕlōhêḵem wayəḇārăḵû ḵāl-haqqâāl layhwâ ’ĕlōhê ’ăḇōṯêhem wayyiqqəḏû wayyišət<sup>a</sup>ḥăwû layhwâ wəlammeleḵə: </p>
 <p>21 wayyizəbəḥû layhwâ| zəḇāḥîm wayy<sup>a</sup>‘ălû ‘ōlwōṯ layhwâ ləmāḥŏraṯ hayywōm hahû’ pārîm ’elef ’êlîm ’elef kəḇāśîm ’elef wənisəkêhem ûzəḇāḥîm lārōḇ ləḵāl-yiśərā’ēl: </p>
 <p>22 wayyō’ḵəlû wayyišətû lifənê yəhwâ bayywōm hahû’ bəśiməḥâ ḡəḏwōlâ wayyaməlîḵû šēnîṯ lišəlōmōh ḇen-dāwîḏ wayyiməšəḥû layhwâ lənāḡîḏ ûləṣāḏwōq ləḵōhēn: </p>
 <p>23 wayyēšeḇ šəlōmōh ‘al-kissē’ yəhwâ| ləmeleḵə t<sup>a</sup>ḥaṯ-dāwîḏ ’āḇîw wayyaṣəl<sup>a</sup>ḥ wayyišəmə‘û ’ēlāyw kāl-yiśərā’ēl: </p>
 <p>24 wəḵāl-haśśārîm wəhagibōrîm wəḡam kāl-bənê hammeleḵə dāwîḏ nāṯənû yāḏ t<sup>a</sup>ḥaṯ šəlōmōh hammeleḵə: </p>
 <p>25 wayəḡadēl yəhwâ ’eṯ-šəlōmōh ləm<sup>a</sup>‘əlâ lə‘ênê kāl-yiśərā’ēl wayyitēn ‘ālāyw hwōḏ maləḵûṯ ’ăšer lō’-hāyâ ‘al-kāl-meleḵə ləfānāyw ‘al-yiśərā’ēl: f</p>
 <p>26 wəḏāwîḏ ben-yišāy mālaḵə ‘al-kāl-yiśərā’ēl: </p>
 <p>27 wəhayyāmîm ’ăšer mālaḵə ‘al-yiśərā’ēl ’arəbā‘îm šānâ bəḥeḇərwōn mālaḵə šeḇ<sup>a</sup>‘ šānîm ûḇîrûšālaim mālaḵə šəlōšîm wəšālwōš: </p>
 <p>28 wayyāmāṯ bəśêḇâ ṭwōḇâ śəḇ<sup>a</sup>‘ yāmîm ‘ōšer wəḵāḇwōḏ wayyiməlōḵə šəlōmōh ḇənwō t<sup>a</sup>ḥətāyw: </p>
 <p>29 wəḏiḇərê dāwîḏ hammeleḵə hāri’šōnîm wəhā’ăḥrōnîm hinnām kəṯûḇîm ‘al-diḇərê šəmû’ēl hārō’eh wə‘al-diḇərê nāṯān hannāḇî’ wə‘al-diḇərê gāḏ h<sup>a</sup>ḥōzeh: </p>
 <p>30 ‘im kāl-maləḵûṯwō ûḡəḇûrāṯwō wəhā‘itîm ’ăšer ‘āḇərû ‘ālāyw wə‘al-yiśərā’ēl wə‘al kāl-mamələḵwōṯ hā’ărāṣwōṯ: f</p>
 </td>
 </tr></table>
 <p></p><hr>
 <center>
 <a href="ch2001.htm">Next: 2 Chronicles (2 Divrey Yamim) Chapter 1</a></center>
 </body>