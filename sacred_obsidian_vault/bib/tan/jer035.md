<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer035.htm">Polyglot</a> 
 <a href="../kjv/jer035.htm">KJV</a> 
 <a href="../sep/jer035.htm">Sep</a> 
 <a href="../vul/jer035.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer034.htm">Previous</a> 
 <a href="jer036.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 35</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה בִּימֵ֨י יְהוֹיָקִ֧ים בֶּן־יֹאשִׁיָּ֛הוּ מֶ֥לֶךְ יְהוּדָ֖ה לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏הָלוֹךְ֮ אֶל־בֵּ֣ית הָרֵכָבִים֒ וְדִבַּרְתָּ֣ אוֹתָ֔ם וַהֲבִֽאוֹתָם֙ בֵּ֣ית יְהוָ֔ה אֶל־אַחַ֖ת הַלְּשָׁכ֑וֹת וְהִשְׁקִיתָ֥ אוֹתָ֖ם יָֽיִן׃ </span></p>
 <p align="RIGHT"><span lang="he">‎<a name="003">3</a> ‏וָאֶקַּ֞ח אֶת־יַאֲזַנְיָ֤ה בֶֽן־יִרְמְיָ֙הוּ֙ בֶּן־חֲבַצִּנְיָ֔ה וְאֶת־אֶחָ֖יו וְאֶת־כָּל־בָּנָ֑יו וְאֵ֖ת כָּל־בֵּ֥ית הָרֵכָבִֽים׃ </span></p>
 <p align="RIGHT"><span lang="he">‎<a name="004">4</a> ‏וָאָבִ֤א אֹתָם֙ בֵּ֣ית יְהוָ֔ה אֶל־לִשְׁכַּ֗ת בְּנֵ֛י חָנָ֥ן בֶּן־יִגְדַּלְיָ֖הוּ אִ֣ישׁ הָאֱלֹהִ֑ים אֲשֶׁר־אֵ֙צֶל֙ לִשְׁכַּ֣ת הַשָּׂרִ֔ים אֲשֶׁ֣ר מִמַּ֗עַל לְלִשְׁכַּ֛ת מַעֲשֵׂיָ֥הוּ בֶן־שַׁלֻּ֖ם שֹׁמֵ֥ר הַסַּֽף׃ </span></p>
 <p align="RIGHT"><span lang="he">‎<a name="005">5</a> ‏וָאֶתֵּ֞ן לִפְנֵ֣י׀ בְּנֵ֣י בֵית־הָרֵכָבִ֗ים גְּבִעִ֛ים מְלֵאִ֥ים יַ֖יִן וְכֹס֑וֹת וָאֹמַ֥ר אֲלֵיהֶ֖ם שְׁתוּ־יָֽיִן׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמְר֖וּ לֹ֣א נִשְׁתֶּה־יָּ֑יִן כִּי֩ יוֹנָדָ֨ב בֶּן־רֵכָ֜ב אָבִ֗ינוּ צִוָּ֤ה עָלֵ֙ינוּ֙ לֵאמֹ֔ר לֹ֧א תִשְׁתּוּ־יַ֛יִן אַתֶּ֥ם וּבְנֵיכֶ֖ם עַד־עוֹלָֽם׃ </span></p>
 <p align="RIGHT"><span lang="he">‎<a name="007">7</a> ‏וּבַ֣יִת לֹֽא־תִבְנ֗וּ וְזֶ֤רַע לֹֽא־תִזְרָ֙עוּ֙ וְכֶ֣רֶם לֹֽא־תִטָּ֔עוּ וְלֹ֥א יִֽהְיֶ֖ה לָכֶ֑ם כִּ֠י בָּאֳהָלִ֤ים תֵּֽשְׁבוּ֙ כָּל־יְמֵיכֶ֔ם לְמַ֨עַן תִּֽחְי֜וּ יָמִ֤ים רַבִּים֙ עַל־פְּנֵ֣י הָאֲדָמָ֔ה אֲשֶׁ֥ר אַתֶּ֖ם גָּרִ֥ים שָֽׁם׃ </span></p>
 <p align="RIGHT"><span lang="he">‎<a name="008">8</a> ‏וַנִּשְׁמַ֗ע בְּק֨וֹל יְהוֹנָדָ֤ב בֶּן־רֵכָב֙ אָבִ֔ינוּ לְכֹ֖ל אֲשֶׁ֣ר צִוָּ֑נוּ לְבִלְתִּ֤י שְׁתֽוֹת־יַ֙יִן֙ כָּל־יָמֵ֔ינוּ אֲנַ֣חְנוּ נָשֵׁ֔ינוּ בָּנֵ֖ינוּ וּבְנֹתֵֽינוּ׃ </span></p>
 <p align="RIGHT"><span lang="he">‎<a name="009">9</a> ‏וּלְבִלְתִּ֛י בְּנ֥וֹת בָּתִּ֖ים לְשִׁבְתֵּ֑נוּ וְכֶ֧רֶם וְשָׂדֶ֛ה וָזֶ֖רַע לֹ֥א יִֽהְיֶה־לָּֽנוּ׃ </span></p>
 <p align="RIGHT"><span lang="he">‎<a name="010">10</a> ‏וַנֵּ֖שֶׁב בָּֽאֳהָלִ֑ים וַנִּשְׁמַ֣ע וַנַּ֔עַשׂ כְּכֹ֥ל אֲשֶׁר־צִוָּ֖נוּ יוֹנָדָ֥ב אָבִֽינוּ׃ </span></p>
 <p align="RIGHT"><span lang="he">‎<a name="011">11</a> ‏וַיְהִ֗י בַּעֲל֨וֹת נְבוּכַדְרֶאצַּ֥ר מֶֽלֶךְ־בָּבֶל֮ אֶל־הָאָרֶץ֒ וַנֹּ֗אמֶר בֹּ֚אוּ וְנָב֣וֹא יְרוּשָׁלִַ֔ם מִפְּנֵי֙ חֵ֣יל הַכַּשְׂדִּ֔ים וּמִפְּנֵ֖י חֵ֣יל אֲרָ֑ם וַנֵּ֖שֶׁב בִּירוּשָׁלִָֽם׃ פ</span></p>
 <p align="RIGHT"><span lang="he">‎<a name="012">12</a> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֹֽר׃ </span></p>
 <p align="RIGHT"><span lang="he">‎<a name="013">13</a> ‏כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הָלֹ֤ךְ וְאָֽמַרְתָּ֙ לְאִ֣ישׁ יְהוּדָ֔ה וּלְיֽוֹשְׁבֵ֖י יְרֽוּשָׁלִָ֑ם הֲל֨וֹא תִקְח֥וּ מוּסָ֛ר לִשְׁמֹ֥עַ אֶל־דְּבָרַ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏הוּקַ֡ם אֶת־דִּבְרֵ֣י יְהוֹנָדָ֣ב בֶּן־רֵ֠כָב אֲשֶׁר־צִוָּ֨ה אֶת־בָּנָ֜יו לְבִלְתִּ֣י שְׁתֽוֹת־יַ֗יִן וְלֹ֤א שָׁתוּ֙ עַד־הַיּ֣וֹם הַזֶּ֔ה כִּ֣י שָֽׁמְע֔וּ אֵ֖ת מִצְוַ֣ת אֲבִיהֶ֑ם וְאָ֨נֹכִ֜י דִּבַּ֤רְתִּי אֲלֵיכֶם֙ הַשְׁכֵּ֣ם וְדַבֵּ֔ר וְלֹ֥א שְׁמַעְתֶּ֖ם אֵלָֽי׃ </span></p>
 <p align="RIGHT"><span lang="he">‎<a name="015">15</a> ‏וָאֶשְׁלַ֣ח אֲלֵיכֶ֣ם אֶת־כָּל־עֲבָדַ֣י הַנְּבִאִ֣ים׀ הַשְׁכֵּ֣ים וְשָׁלֹ֣חַ׀ לֵאמֹ֡ר שֻׁבוּ־נָ֡א אִישׁ֩ מִדַּרְכּ֨וֹ הָרָעָ֜ה וְהֵיטִ֣יבוּ מַֽעַלְלֵיכֶ֗ם וְאַל־תֵּ֨לְכ֜וּ אַחֲרֵ֨י אֱלֹהִ֤ים אֲחֵרִים֙ לְעָבְדָ֔ם וּשְׁבוּ֙ אֶל־הָ֣אֲדָמָ֔ה אֲשֶׁר־נָתַ֥תִּי לָכֶ֖ם וְלַאֲבֹֽתֵיכֶ֑ם וְלֹ֤א הִטִּיתֶם֙ אֶֽת־אָזְנְכֶ֔ם וְלֹ֥א שְׁמַעְתֶּ֖ם אֵלָֽי׃ </span></p>
 <p align="RIGHT"><span lang="he">‎<a name="016">16</a> ‏כִּ֣י הֵקִ֗ימוּ בְּנֵי֙ יְהוֹנָדָ֣ב בֶּן־רֵכָ֔ב אֶת־מִצְוַ֥ת אֲבִיהֶ֖ם אֲשֶׁ֣ר צִוָּ֑ם וְהָעָ֣ם הַזֶּ֔ה לֹ֥א שָׁמְע֖וּ אֵלָֽי׃ ס</span></p>
 <p align="RIGHT"><span lang="he">‎<a name="017">17</a> ‏לָ֠כֵן כֹּֽה־אָמַ֨ר יְהוָ֜ה אֱלֹהֵ֤י צְבָאוֹת֙ אֱלֹהֵ֣י יִשְׂרָאֵ֔ל הִנְנִ֧י מֵבִ֣יא אֶל־יְהוּדָ֗ה וְאֶ֤ל כָּל־יֽוֹשְׁבֵי֙ יְר֣וּשָׁלִַ֔ם אֵ֚ת כָּל־הָ֣רָעָ֔ה אֲשֶׁ֥ר דִּבַּ֖רְתִּי עֲלֵיהֶ֑ם יַ֣עַן דִּבַּ֤רְתִּי אֲלֵיהֶם֙ וְלֹ֣א שָׁמֵ֔עוּ וָאֶקְרָ֥א לָהֶ֖ם וְלֹ֥א עָנֽוּ׃ </span></p>
 <p align="RIGHT"><span lang="he">‎<a name="018">18</a> ‏וּלְבֵ֨ית הָרֵכָבִ֜ים אָמַ֣ר יִרְמְיָ֗הוּ כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל יַ֚עַן אֲשֶׁ֣ר שְׁמַעְתֶּ֔ם עַל־מִצְוַ֖ת יְהוֹנָדָ֣ב אֲבִיכֶ֑ם וַֽתִּשְׁמְרוּ֙ אֶת־כָּל־מִצְוֹתָ֔יו וַֽתַּעֲשׂ֔וּ כְּכֹ֥ל אֲשֶׁר־צִוָּ֖ה אֶתְכֶֽם׃ ס</span></p>
 <p align="RIGHT"><span lang="he">‎<a name="019">19</a> ‏לָכֵ֗ן כֹּ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל לֹֽא־יִכָּרֵ֨ת אִ֜ישׁ לְיוֹנָדָ֧ב בֶּן־רֵכָ֛ב עֹמֵ֥ד לְפָנַ֖י כָּל־הַיָּמִֽים׃ פ</span></p>
 </td>
 <td width="50%">
 <p>1 hadāḇār ’ăšer-hāyâ ’el-yirəməyâû mē’ēṯ yəhwâ bîmê yəhwōyāqîm ben-yō’šîyâû meleḵə yəhûḏâ lē’mōr: </p>
 <p>2 hālwōḵə ’el-bêṯ hārēḵāḇîm wəḏibarətā ’wōṯām wahăḇi’wōṯām bêṯ yəhwâ ’el-’<sup>a</sup>ḥaṯ halləšāḵwōṯ wəhišəqîṯā ’wōṯām yāyin: </p>
 <p>3 wā’eqq<sup>a</sup>ḥ ’eṯ-ya’ăzanəyâ ḇen-yirəməyâû ben-ḥăḇaṣṣinəyâ wə’eṯ-’eḥāyw wə’eṯ-kāl-bānāyw wə’ēṯ kāl-bêṯ hārēḵāḇîm: </p>
 <p>4 wā’āḇi’ ’ōṯām bêṯ yəhwâ ’el-lišəkaṯ bənê ḥānān ben-yiḡədaləyâû ’îš hā’ĕlōhîm ’ăšer-’ēṣel lišəkaṯ haśśārîm ’ăšer mimm<sup>a</sup>‘al ləlišəkaṯ m<sup>a</sup>‘ăśêâû ḇen-šallum šōmēr hassaf: </p>
 <p>5 wā’etēn lifənê| bənê ḇêṯ-hārēḵāḇîm gəḇi‘îm məlē’îm yayin wəḵōswōṯ wā’ōmar ’ălêhem šəṯû-yāyin: </p>
 <p>6 wayyō’mərû lō’ nišəteh-yyāyin kî ywōnāḏāḇ ben-rēḵāḇ ’āḇînû ṣiûâ ‘ālênû lē’mōr lō’ ṯišətû-yayin ’atem ûḇənêḵem ‘aḏ-‘wōlām: </p>
 <p>7 ûḇayiṯ lō’-ṯiḇənû wəzer<sup>a</sup>‘ lō’-ṯizərā‘û wəḵerem lō’-ṯiṭṭā‘û wəlō’ yihəyeh lāḵem kî bā’ŏhālîm tēšəḇû kāl-yəmêḵem ləm<sup>a</sup>‘an tiḥəyû yāmîm rabîm ‘al-pənê hā’ăḏāmâ ’ăšer ’atem gārîm šām: </p>
 <p>8 wannišəm<sup>a</sup>‘ bəqwōl yəhwōnāḏāḇ ben-rēḵāḇ ’āḇînû ləḵōl ’ăšer ṣiûānû ləḇilətî šəṯwōṯ-yayin kāl-yāmênû ’ăn<sup>a</sup>ḥənû nāšênû bānênû ûḇənōṯênû: </p>
 <p>9 ûləḇilətî bənwōṯ bātîm ləšiḇətēnû wəḵerem wəśāḏeh wāzer<sup>a</sup>‘ lō’ yihəyeh-llānû: </p>
 <p>10 wannēšeḇ bā’ŏhālîm wannišəm<sup>a</sup>‘ wann<sup>a</sup>‘aś kəḵōl ’ăšer-ṣiûānû ywōnāḏāḇ ’āḇînû: </p>
 <p>11 wayəhî b<sup>a</sup>‘ălwōṯ nəḇûḵaḏəre’ṣṣar meleḵə-bāḇel ’el-hā’āreṣ wannō’mer bō’û wənāḇwō’ yərûšālaim mipənê ḥêl hakaśədîm ûmipənê ḥêl ’ărām wannēšeḇ bîrûšālāim: f</p>
 <p>12 wayəhî dəḇar-yəhwâ ’el-yirəməyâû lē’mōr: </p>
 <p>13 kōh-’āmar yəhwâ ṣəḇā’wōṯ ’ĕlōhê yiśərā’ēl hālōḵə wə’āmarətā lə’îš yəhûḏâ ûləywōšəḇê yərûšālāim hălwō’ ṯiqəḥû mûsār lišəmō‘a ’el-dəḇāray nə’um-yəhwâ: </p>
 <p>14 hûqam ’eṯ-diḇərê yəhwōnāḏāḇ ben-rēḵāḇ ’ăšer-ṣiûâ ’eṯ-bānāyw ləḇilətî šəṯwōṯ-yayin wəlō’ šāṯû ‘aḏ-hayywōm hazzeh kî šāmə‘û ’ēṯ miṣəwaṯ ’ăḇîhem wə’ānōḵî dibarətî ’ălêḵem hašəkēm wəḏabēr wəlō’ šəm<sup>a</sup>‘ətem ’ēlāy: </p>
 <p>15 wā’ešəl<sup>a</sup>ḥ ’ălêḵem ’eṯ-kāl-‘ăḇāḏay hannəḇi’îm| hašəkêm wəšālōḥa| lē’mōr šuḇû-nā’ ’îš midarəkwō hārā‘â wəhêṭîḇû m<sup>a</sup>‘aləlêḵem wə’al-tēləḵû ’<sup>a</sup>ḥărê ’ĕlōhîm ’ăḥērîm lə‘āḇəḏām ûšəḇû ’el-hā’ăḏāmâ ’ăšer-nāṯatî lāḵem wəla’ăḇōṯêḵem wəlō’ hiṭṭîṯem ’eṯ-’āzənəḵem wəlō’ šəm<sup>a</sup>‘ətem ’ēlāy: </p>
 <p>16 kî hēqîmû bənê yəhwōnāḏāḇ ben-rēḵāḇ ’eṯ-miṣəwaṯ ’ăḇîhem ’ăšer ṣiûām wəhā‘ām hazzeh lō’ šāmə‘û ’ēlāy: s</p>
 <p>17 lāḵēn kōh-’āmar yəhwâ ’ĕlōhê ṣəḇā’wōṯ ’ĕlōhê yiśərā’ēl hinənî mēḇî’ ’el-yəhûḏâ wə’el kāl-ywōšəḇê yərûšālaim ’ēṯ kāl-hārā‘â ’ăšer dibarətî ‘ălêhem y<sup>a</sup>‘an dibarətî ’ălêhem wəlō’ šāmē‘û wā’eqərā’ lâem wəlō’ ‘ānû: </p>
 <p>18 ûləḇêṯ hārēḵāḇîm ’āmar yirəməyâû kōh-’āmar yəhwâ ṣəḇā’wōṯ ’ĕlōhê yiśərā’ēl y<sup>a</sup>‘an ’ăšer šəm<sup>a</sup>‘ətem ‘al-miṣəwaṯ yəhwōnāḏāḇ ’ăḇîḵem watišəmərû ’eṯ-kāl-miṣəwōṯāyw wat<sup>a</sup>‘ăśû kəḵōl ’ăšer-ṣiûâ ’eṯəḵem: s</p>
 <p>19 lāḵēn kōh ’āmar yəhwâ ṣəḇā’wōṯ ’ĕlōhê yiśərā’ēl lō’-yikārēṯ ’îš ləywōnāḏāḇ ben-rēḵāḇ ‘ōmēḏ ləfānay kāl-hayyāmîm: f</p>
 </td>
 </tr></table>
 <p></p><hr>
 <center>
 <a href="jer036.htm">Next: Jeremiah (Yermiyah) Chapter 36</a></center>
 </body>