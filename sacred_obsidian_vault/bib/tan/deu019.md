<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu019.htm">Polyglot</a> 
 <a href="../kjv/deu019.htm">KJV</a> 
 <a href="../sep/deu019.htm">Sep</a> 
 <a href="../vul/deu019.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu018.htm">Previous</a> 
 <a href="deu020.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּֽי־יַכְרִ֞ית יְהוָ֤ה אֱלֹהֶ֙יךָ֙ אֶת־הַגּוֹיִ֔ם אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ אֶת־אַרְצָ֑ם וִֽירִשְׁתָּ֕ם וְיָשַׁבְתָּ֥ בְעָרֵיהֶ֖ם וּבְבָתֵּיהֶֽם׃ </span></p>
 <p align="RIGHT"><span lang="he">‎<a name="002">2</a> ‏שָׁל֥וֹשׁ עָרִ֖ים תַּבְדִּ֣יל לָ֑ךְ בְּת֣וֹךְ אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃ </span></p>
 <p align="RIGHT"><span lang="he">‎<a name="003">3</a> ‏תָּכִ֣ין לְךָ֮ הַדֶּרֶךְ֒ וְשִׁלַּשְׁתָּ֙ אֶת־גְּב֣וּל אַרְצְךָ֔ אֲשֶׁ֥ר יַנְחִֽילְךָ֖ יְהוָ֣ה אֱלֹהֶ֑יךָ וְהָיָ֕ה לָנ֥וּס שָׁ֖מָּה כָּל־רֹצֵֽחַ׃ </span></p>
 <p align="RIGHT"><span lang="he">‎<a name="004">4</a> ‏וְזֶה֙ דְּבַ֣ר הָרֹצֵ֔חַ אֲשֶׁר־יָנ֥וּס שָׁ֖מָּה וָחָ֑י אֲשֶׁ֨ר יַכֶּ֤ה אֶת־רֵעֵ֙הוּ֙ בִּבְלִי־דַ֔עַת וְה֛וּא לֹא־שֹׂנֵ֥א ל֖וֹ מִתְּמֹ֥ל שִׁלְשֹֽׁם׃ </span></p>
 <p align="RIGHT"><span lang="he">‎<a name="005">5</a> ‏וַאֲשֶׁר֩ יָבֹ֨א אֶת־רֵעֵ֥הוּ בַיַּעַר֮ לַחְטֹ֣ב עֵצִים֒ וְנִדְּחָ֨ה יָד֤וֹ בַגַּרְזֶן֙ לִכְרֹ֣ת הָעֵ֔ץ וְנָשַׁ֤ל הַבַּרְזֶל֙ מִן־הָעֵ֔ץ וּמָצָ֥א אֶת־רֵעֵ֖הוּ וָמֵ֑ת ה֗וּא יָנ֛וּס אֶל־אַחַ֥ת הֶעָרִים־הָאֵ֖לֶּה וָחָֽי׃ </span></p>
 <p align="RIGHT"><span lang="he">‎<a name="006">6</a> ‏פֶּן־יִרְדֹּף֩ גֹּאֵ֨ל הַדָּ֜ם אַחֲרֵ֣י הָרֹצֵ֗חַ כִּי־יֵחַם֮ לְבָבוֹ֒ וְהִשִּׂיג֛וֹ כִּֽי־יִרְבֶּ֥ה הַדֶּ֖רֶךְ וְהִכָּ֣הוּ נָ֑פֶשׁ וְלוֹ֙ אֵ֣ין מִשְׁפַּט־מָ֔וֶת כִּ֠י לֹ֣א שֹׂנֵ֥א ה֛וּא ל֖וֹ מִתְּמ֥וֹל שִׁלְשֽׁוֹם׃ </span></p>
 <p align="RIGHT"><span lang="he">‎<a name="007">7</a> ‏עַל־כֵּ֛ן אָנֹכִ֥י מְצַוְּךָ֖ לֵאמֹ֑ר שָׁלֹ֥שׁ עָרִ֖ים תַּבְדִּ֥יל לָֽךְ׃ ס</span></p>
 <p align="RIGHT"><span lang="he">‎<a name="008">8</a> ‏וְאִם־יַרְחִ֞יב יְהוָ֤ה אֱלֹהֶ֙יךָ֙ אֶת־גְּבֻ֣לְךָ֔ כַּאֲשֶׁ֥ר נִשְׁבַּ֖ע לַאֲבֹתֶ֑יךָ וְנָ֤תַן לְךָ֙ אֶת־כָּל־הָאָ֔רֶץ אֲשֶׁ֥ר דִּבֶּ֖ר לָתֵ֥ת לַאֲבֹתֶֽיךָ׃ </span></p>
 <p align="RIGHT"><span lang="he">‎<a name="009">9</a> ‏כִּֽי־תִשְׁמֹר֩ אֶת־כָּל־הַמִּצְוָ֨ה הַזֹּ֜את לַעֲשֹׂתָ֗הּ אֲשֶׁ֨ר אָנֹכִ֣י מְצַוְּךָ֮ הַיּוֹם֒ לְאַהֲבָ֞ה אֶת־יְהוָ֧ה אֱלֹהֶ֛יךָ וְלָלֶ֥כֶת בִּדְרָכָ֖יו כָּל־הַיָּמִ֑ים וְיָסַפְתָּ֙ לְךָ֥ עוֹד֙ שָׁלֹ֣שׁ עָרִ֔ים עַ֖ל הַשָּׁלֹ֥שׁ הָאֵֽלֶּה׃ </span></p>
 <p align="RIGHT"><span lang="he">‎<a name="010">10</a> ‏וְלֹ֤א יִשָּׁפֵךְ֙ דָּ֣ם נָקִ֔י בְּקֶ֣רֶב אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וְהָיָ֥ה עָלֶ֖יךָ דָּמִֽים׃ ס</span></p>
 <p align="RIGHT"><span lang="he">‎<a name="011">11</a> ‏וְכִֽי־יִהְיֶ֥ה אִישׁ֙ שֹׂנֵ֣א לְרֵעֵ֔הוּ וְאָ֤רַב לוֹ֙ וְקָ֣ם עָלָ֔יו וְהִכָּ֥הוּ נֶ֖פֶשׁ וָמֵ֑ת וְנָ֕ס אֶל־אַחַ֖ת הֶעָרִ֥ים הָאֵֽל׃ </span></p>
 <p align="RIGHT"><span lang="he">‎<a name="012">12</a> ‏וְשָֽׁלְחוּ֙ זִקְנֵ֣י עִיר֔וֹ וְלָקְח֥וּ אֹת֖וֹ מִשָּׁ֑ם וְנָתְנ֣וּ אֹת֗וֹ בְּיַ֛ד גֹּאֵ֥ל הַדָּ֖ם וָמֵֽת׃ </span></p>
 <p align="RIGHT"><span lang="he">‎<a name="013">13</a> ‏לֹא־תָח֥וֹס עֵֽינְךָ֖ עָלָ֑יו וּבִֽעַרְתָּ֧ דַֽם־הַנָּקִ֛י מִיִּשְׂרָאֵ֖ל וְט֥וֹב לָֽךְ׃ ס</span></p>
 <p align="RIGHT"><span lang="he">‎<a name="014">14</a> ‏לֹ֤א תַסִּיג֙ גְּב֣וּל רֵֽעֲךָ֔ אֲשֶׁ֥ר גָּבְל֖וּ רִאשֹׁנִ֑ים בְּנַחֲלָֽתְךָ֙ אֲשֶׁ֣ר תִּנְחַ֔ל בָּאָ֕רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃ ס</span></p>
 <p align="RIGHT"><span lang="he">‎<a name="015">15</a> ‏לֹֽא־יָקוּם֩ עֵ֨ד אֶחָ֜ד בְּאִ֗ישׁ לְכָל־עָוֹן֙ וּלְכָל־חַטָּ֔את בְּכָל־חֵ֖טְא אֲשֶׁ֣ר יֶֽחֱטָ֑א עַל־פִּ֣י׀ שְׁנֵ֣י עֵדִ֗ים א֛וֹ עַל־פִּ֥י שְׁלֹשָֽׁה־עֵדִ֖ים יָק֥וּם דָּבָֽר׃ </span></p>
 <p align="RIGHT"><span lang="he">‎<a name="016">16</a> ‏כִּֽי־יָק֥וּם עֵד־חָמָ֖ס בְּאִ֑ישׁ לַעֲנ֥וֹת בּ֖וֹ סָרָֽה׃ </span></p>
 <p align="RIGHT"><span lang="he">‎<a name="017">17</a> ‏וְעָמְד֧וּ שְׁנֵֽי־הָאֲנָשִׁ֛ים אֲשֶׁר־לָהֶ֥ם הָרִ֖יב לִפְנֵ֣י יְהוָ֑ה לִפְנֵ֤י הַכֹּֽהֲנִים֙ וְהַשֹּׁ֣פְטִ֔ים אֲשֶׁ֥ר יִהְי֖וּ בַּיָּמִ֥ים הָהֵֽם׃ </span></p>
 <p align="RIGHT"><span lang="he">‎<a name="018">18</a> ‏וְדָרְשׁ֥וּ הַשֹּׁפְטִ֖ים הֵיטֵ֑ב וְהִנֵּ֤ה עֵֽד־שֶׁ֙קֶר֙ הָעֵ֔ד שֶׁ֖קֶר עָנָ֥ה בְאָחִֽיו׃ </span></p>
 <p align="RIGHT"><span lang="he">‎<a name="019">19</a> ‏וַעֲשִׂ֣יתֶם ל֔וֹ כַּאֲשֶׁ֥ר זָמַ֖ם לַעֲשׂ֣וֹת לְאָחִ֑יו וּבִֽעַרְתָּ֥ הָרָ֖ע מִקִּרְבֶּֽךָ׃ </span></p>
 <p align="RIGHT"><span lang="he">‎<a name="020">20</a> ‏וְהַנִּשְׁאָרִ֖ים יִשְׁמְע֣וּ וְיִרָ֑אוּ וְלֹֽא־יֹסִ֨פוּ לַעֲשׂ֜וֹת ע֗וֹד כַּדָּבָ֥ר הָרָ֛ע הַזֶּ֖ה בְּקִרְבֶּֽךָ׃ </span></p>
 <p align="RIGHT"><span lang="he">‎<a name="021">21</a> ‏וְלֹ֥א תָח֖וֹס עֵינֶ֑ךָ נֶ֣פֶשׁ בְּנֶ֗פֶשׁ<font color="red"><sup>3</sup></font> עַ֤יִן בְּעַ֙יִן֙ שֵׁ֣ן בְּשֵׁ֔ן יָ֥ד בְּיָ֖ד רֶ֥גֶל בְּרָֽגֶל׃ ס</span></p>
 </td>
 <td width="50%">
 <p>1 kî-yaḵərîṯ yəhwâ ’ĕlōheyḵā ’eṯ-hagwōyim ’ăšer yəhwâ ’ĕlōheyḵā nōṯēn ləḵā ’eṯ-’arəṣām wîrišətām wəyāšaḇətā ḇə‘ārêhem ûḇəḇātêhem: </p>
 <p>2 šālwōš ‘ārîm taḇədîl lāḵə bəṯwōḵə ’arəṣəḵā ’ăšer yəhwâ ’ĕlōheyḵā nōṯēn ləḵā lərišətāh: </p>
 <p>3 tāḵîn ləḵā hadereḵə wəšillašətā ’eṯ-gəḇûl ’arəṣəḵā ’ăšer yanəḥîləḵā yəhwâ ’ĕlōheyḵā wəhāyâ lānûs šāmmâ kāl-rōṣēḥa: </p>
 <p>4 wəzeh dəḇar hārōṣēḥa ’ăšer-yānûs šāmmâ wāḥāy ’ăšer yakeh ’eṯ-rē‘ēhû biḇəlî-ḏ<sup>a</sup>‘aṯ wəhû’ lō’-śōnē’ lwō mitəmōl šiləšōm: </p>
 <p>5 wa’ăšer yāḇō’ ’eṯ-rē‘ēhû ḇayy<sup>a</sup>‘ar l<sup>a</sup>ḥəṭōḇ ‘ēṣîm wənidəḥâ yāḏwō ḇagarəzen liḵərōṯ hā‘ēṣ wənāšal habarəzel min-hā‘ēṣ ûmāṣā’ ’eṯ-rē‘ēhû wāmēṯ hû’ yānûs ’el-’<sup>a</sup>ḥaṯ he‘ārîm-hā’ēlleh wāḥāy: </p>
 <p>6 pen-yirədōf gō’ēl hadām ’<sup>a</sup>ḥărê hārōṣēḥa kî-yēḥam ləḇāḇwō wəhiśśîḡwō kî-yirəbeh hadereḵə wəhikâû nāfeš wəlwō ’ên mišəpaṭ-māweṯ kî lō’ śōnē’ hû’ lwō mitəmwōl šiləšwōm: </p>
 <p>7 ‘al-kēn ’ānōḵî məṣaûəḵā lē’mōr šālōš ‘ārîm taḇədîl lāḵə: s</p>
 <p>8 wə’im-yarəḥîḇ yəhwâ ’ĕlōheyḵā ’eṯ-gəḇuləḵā ka’ăšer nišəb<sup>a</sup>‘ la’ăḇōṯeyḵā wənāṯan ləḵā ’eṯ-kāl-hā’āreṣ ’ăšer diber lāṯēṯ la’ăḇōṯeyḵā: </p>
 <p>9 kî-ṯišəmōr ’eṯ-kāl-hammiṣəwâ hazzō’ṯ l<sup>a</sup>‘ăśōṯāh ’ăšer ’ānōḵî məṣaûəḵā hayywōm lə’ahăḇâ ’eṯ-yəhwâ ’ĕlōheyḵā wəlāleḵeṯ biḏərāḵāyw kāl-hayyāmîm wəyāsafətā ləḵā ‘wōḏ šālōš ‘ārîm ‘al haššālōš hā’ēlleh: </p>
 <p>10 wəlō’ yiššāfēḵə dām nāqî bəqereḇ ’arəṣəḵā ’ăšer yəhwâ ’ĕlōheyḵā nōṯēn ləḵā n<sup>a</sup>ḥălâ wəhāyâ ‘āleyḵā dāmîm: s</p>
 <p>11 wəḵî-yihəyeh ’îš śōnē’ lərē‘ēhû wə’āraḇ lwō wəqām ‘ālāyw wəhikâû nefeš wāmēṯ wənās ’el-’<sup>a</sup>ḥaṯ he‘ārîm hā’ēl: </p>
 <p>12 wəšāləḥû ziqənê ‘îrwō wəlāqəḥû ’ōṯwō miššām wənāṯənû ’ōṯwō bəyaḏ gō’ēl hadām wāmēṯ: </p>
 <p>13 lō’-ṯāḥwōs ‘ênəḵā ‘ālāyw ûḇi‘arətā ḏam-hannāqî mîyiśərā’ēl wəṭwōḇ lāḵə: s</p>
 <p>14 lō’ ṯassîḡ gəḇûl rē‘ăḵā ’ăšer gāḇəlû ri’šōnîm bən<sup>a</sup>ḥălāṯəḵā ’ăšer tinəḥal bā’āreṣ ’ăšer yəhwâ ’ĕlōheyḵā nōṯēn ləḵā lərišətāh: s</p>
 <p>15 lō’-yāqûm ‘ēḏ ’eḥāḏ bə’îš ləḵāl-‘āwōn ûləḵāl-ḥaṭṭā’ṯ bəḵāl-ḥēṭə’ ’ăšer yeḥĕṭā’ ‘al-pî| šənê ‘ēḏîm ’wō ‘al-pî šəlōšâ-‘ēḏîm yāqûm dāḇār: </p>
 <p>16 kî-yāqûm ‘ēḏ-ḥāmās bə’îš l<sup>a</sup>‘ănwōṯ bwō sārâ: </p>
 <p>17 wə‘āməḏû šənê-hā’ănāšîm ’ăšer-lâem hārîḇ lifənê yəhwâ lifənê hakōhănîm wəhaššōfəṭîm ’ăšer yihəyû bayyāmîm hâēm: </p>
 <p>18 wəḏārəšû haššōfəṭîm hêṭēḇ wəhinnēh ‘ēḏ-šeqer hā‘ēḏ šeqer ‘ānâ ḇə’āḥîw: </p>
 <p>19 w<sup>a</sup>‘ăśîṯem lwō ka’ăšer zāmam l<sup>a</sup>‘ăśwōṯ lə’āḥîw ûḇi‘arətā hārā‘ miqqirəbeḵā: </p>
 <p>20 wəhannišə’ārîm yišəmə‘û wəyirā’û wəlō’-yōsifû l<sup>a</sup>‘ăśwōṯ ‘wōḏ kadāḇār hārā‘ hazzeh bəqirəbeḵā: </p>
 <p>21 wəlō’ ṯāḥwōs ‘êneḵā nefeš bənefeš<font color="red"><sup>3</sup></font> ‘ayin bə‘ayin šēn bəšēn yāḏ bəyāḏ reḡel bərāḡel: s</p>
 </td>
 </tr></table>
 <p></p><hr>
 <center>
 <a href="deu020.htm">Next: Deuteronomy (Devarim) Chapter 20</a></center>
 </body>