<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen037.htm">Polyglot</a> 
 <a href="../kjv/gen037.htm">KJV</a> 
 <a href="../sep/gen037.htm">Sep</a> 
 <a href="../vul/gen037.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen036.htm">Previous</a> 
 <a href="gen038.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 37</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֣שֶׁב יַעֲקֹ֔ב בְּאֶ֖רֶץ מְגוּרֵ֣י אָבִ֑יו בְּאֶ֖רֶץ כְּנָֽעַן׃ </span></p>
 <p align="RIGHT"><span lang="he">‎<a name="002">2</a> ‏אֵ֣לֶּה׀ תֹּלְד֣וֹת יַעֲקֹ֗ב יוֹסֵ֞ף בֶּן־שְׁבַֽע־עֶשְׂרֵ֤ה שָׁנָה֙ הָיָ֨ה רֹעֶ֤ה אֶת־אֶחָיו֙ בַּצֹּ֔אן וְה֣וּא נַ֗עַר אֶת־בְּנֵ֥י בִלְהָ֛ה וְאֶת־בְּנֵ֥י זִלְפָּ֖ה נְשֵׁ֣י אָבִ֑יו וַיָּבֵ֥א יוֹסֵ֛ף אֶת־דִּבָּתָ֥ם רָעָ֖ה אֶל־אֲבִיהֶֽם׃ </span></p>
 <p align="RIGHT"><span lang="he">‎<a name="003">3</a> ‏וְיִשְׂרָאֵ֗ל אָהַ֤ב אֶת־יוֹסֵף֙ מִכָּל־בָּנָ֔יו כִּֽי־בֶן־זְקֻנִ֥ים ה֖וּא ל֑וֹ וְעָ֥שָׂה ל֖וֹ כְּתֹ֥נֶת פַּסִּֽים׃ </span></p>
 <p align="RIGHT"><span lang="he">‎<a name="004">4</a> ‏וַיִּרְא֣וּ אֶחָ֗יו כִּֽי־אֹת֞וֹ אָהַ֤ב אֲבִיהֶם֙ מִכָּל־אֶחָ֔יו וַֽיִּשְׂנְא֖וּ אֹת֑וֹ וְלֹ֥א יָכְל֖וּ דַּבְּר֥וֹ לְשָׁלֹֽם׃ </span></p>
 <p align="RIGHT"><span lang="he">‎<a name="005">5</a> ‏וַיַּחֲלֹ֤ם יוֹסֵף֙ חֲל֔וֹם וַיַּגֵּ֖ד לְאֶחָ֑יו וַיּוֹסִ֥פוּ ע֖וֹד שְׂנֹ֥א אֹתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֖אמֶר אֲלֵיהֶ֑ם שִׁמְעוּ־נָ֕א הַחֲל֥וֹם הַזֶּ֖ה אֲשֶׁ֥ר חָלָֽמְתִּי׃ </span></p>
 <p align="RIGHT"><span lang="he">‎<a name="007">7</a> ‏וְ֠הִנֵּה אֲנַ֜חְנוּ מְאַלְּמִ֤ים אֲלֻמִּים֙ בְּת֣וֹךְ הַשָּׂדֶ֔ה וְהִנֵּ֛ה קָ֥מָה אֲלֻמָּתִ֖י וְגַם־נִצָּ֑בָה וְהִנֵּ֤ה תְסֻבֶּ֙ינָה֙ אֲלֻמֹּ֣תֵיכֶ֔ם וַתִּֽשְׁתַּחֲוֶ֖יןָ לַאֲלֻמָּתִֽי׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֤אמְרוּ לוֹ֙ אֶחָ֔יו הֲמָלֹ֤ךְ תִּמְלֹךְ֙ עָלֵ֔ינוּ אִם־מָשׁ֥וֹל תִּמְשֹׁ֖ל בָּ֑נוּ וַיּוֹסִ֤פוּ עוֹד֙ שְׂנֹ֣א אֹת֔וֹ עַל־חֲלֹמֹתָ֖יו וְעַל־דְּבָרָֽיו׃ </span></p>
 <p align="RIGHT"><span lang="he">‎<a name="009">9</a> ‏וַיַּחֲלֹ֥ם עוֹד֙ חֲל֣וֹם אַחֵ֔ר וַיְסַפֵּ֥ר אֹת֖וֹ לְאֶחָ֑יו וַיֹּ֗אמֶר הִנֵּ֨ה חָלַ֤מְתִּֽי חֲלוֹם֙ ע֔וֹד וְהִנֵּ֧ה הַשֶּׁ֣מֶשׁ וְהַיָּרֵ֗חַ וְאַחַ֤ד עָשָׂר֙ כּֽוֹכָבִ֔ים מִֽשְׁתַּחֲוִ֖ים לִֽי׃ </span></p>
 <p align="RIGHT"><span lang="he">‎<a name="010">10</a> ‏וַיְסַפֵּ֣ר אֶל־אָבִיו֮ וְאֶל־אֶחָיו֒ וַיִּגְעַר־בּ֣וֹ אָבִ֔יו וַיֹּ֣אמֶר ל֔וֹ מָ֛ה הַחֲל֥וֹם הַזֶּ֖ה אֲשֶׁ֣ר חָלָ֑מְתָּ הֲב֣וֹא נָב֗וֹא אֲנִי֙ וְאִמְּךָ֣ וְאַחֶ֔יךָ לְהִשְׁתַּחֲוֹ֥ת לְךָ֖ אָֽרְצָה׃ </span></p>
 <p align="RIGHT"><span lang="he">‎<a name="011">11</a> ‏וַיְקַנְאוּ־ב֖וֹ אֶחָ֑יו וְאָבִ֖יו שָׁמַ֥ר אֶת־הַדָּבָֽר׃ </span></p>
 <p align="RIGHT"><span lang="he">‎<a name="012">12</a> ‏וַיֵּלְכ֖וּ אֶחָ֑יו לִרְע֛וֹת אֶׅתׅ־צֹ֥אן<font color="red"><sup>4</sup></font> אֲבִיהֶ֖ם בִּשְׁכֶֽם׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר יִשְׂרָאֵ֜ל אֶל־יוֹסֵ֗ף הֲל֤וֹא אַחֶ֙יךָ֙ רֹעִ֣ים בִּשְׁכֶ֔ם לְכָ֖ה וְאֶשְׁלָחֲךָ֣ אֲלֵיהֶ֑ם וַיֹּ֥אמֶר ל֖וֹ הִנֵּֽנִי׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֣אמֶר ל֗וֹ לֶךְ־נָ֨א רְאֵ֜ה אֶת־שְׁל֤וֹם אַחֶ֙יךָ֙ וְאֶת־שְׁל֣וֹם הַצֹּ֔אן וַהֲשִׁבֵ֖נִי דָּבָ֑ר וַיִּשְׁלָחֵ֙הוּ֙ מֵעֵ֣מֶק חֶבְר֔וֹן וַיָּבֹ֖א שְׁכֶֽמָה׃ </span></p>
 <p align="RIGHT"><span lang="he">‎<a name="015">15</a> ‏וַיִּמְצָאֵ֣הוּ אִ֔ישׁ וְהִנֵּ֥ה תֹעֶ֖ה בַּשָּׂדֶ֑ה וַיִּשְׁאָלֵ֧הוּ הָאִ֛ישׁ לֵאמֹ֖ר מַה־תְּבַקֵּֽשׁ׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֕אמֶר אֶת־אַחַ֖י אָנֹכִ֣י מְבַקֵּ֑שׁ הַגִּֽידָה־נָּ֣א לִ֔י אֵיפֹ֖ה הֵ֥ם רֹעִֽים׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֤אמֶר הָאִישׁ֙ נָסְע֣וּ מִזֶּ֔ה כִּ֤י שָׁמַ֙עְתִּי֙ אֹֽמְרִ֔ים נֵלְכָ֖ה דֹּתָ֑יְנָה וַיֵּ֤לֶךְ יוֹסֵף֙ אַחַ֣ר אֶחָ֔יו וַיִּמְצָאֵ֖ם בְּדֹתָֽן׃ </span></p>
 <p align="RIGHT"><span lang="he">‎<a name="018">18</a> ‏וַיִּרְא֥וּ אֹת֖וֹ מֵרָחֹ֑ק וּבְטֶ֙רֶם֙ יִקְרַ֣ב אֲלֵיהֶ֔ם וַיִּֽתְנַכְּל֥וּ אֹת֖וֹ לַהֲמִיתֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַיֹּאמְר֖וּ אִ֣ישׁ אֶל־אָחִ֑יו הִנֵּ֗ה בַּ֛עַל הַחֲלֹמ֥וֹת הַלָּזֶ֖ה בָּֽא׃ </span></p>
 <p align="RIGHT"><span lang="he">‎<a name="020">20</a> ‏וְעַתָּ֣ה׀ לְכ֣וּ וְנַֽהַרְגֵ֗הוּ וְנַשְׁלִכֵ֙הוּ֙ בְּאַחַ֣ד הַבֹּר֔וֹת וְאָמַ֕רְנוּ חַיָּ֥ה רָעָ֖ה אֲכָלָ֑תְהוּ וְנִרְאֶ֕ה מַה־יִּהְי֖וּ חֲלֹמֹתָֽיו׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁמַ֣ע רְאוּבֵ֔ן וַיַּצִּלֵ֖הוּ מִיָּדָ֑ם וַיֹּ֕אמֶר לֹ֥א נַכֶּ֖נּוּ נָֽפֶשׁ׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֨אמֶר אֲלֵהֶ֣ם׀ רְאוּבֵן֮ אַל־תִּשְׁפְּכוּ־דָם֒ הַשְׁלִ֣יכוּ אֹת֗וֹ אֶל־הַבּ֤וֹר הַזֶּה֙ אֲשֶׁ֣ר בַּמִּדְבָּ֔ר וְיָ֖ד אַל־תִּשְׁלְחוּ־ב֑וֹ לְמַ֗עַן הַצִּ֤יל אֹתוֹ֙ מִיָּדָ֔ם לַהֲשִׁיב֖וֹ אֶל־אָבִֽיו׃ </span></p>
 <p align="RIGHT"><span lang="he">‎<a name="023">23</a> ‏וַֽיְהִ֕י כַּֽאֲשֶׁר־בָּ֥א יוֹסֵ֖ף אֶל־אֶחָ֑יו וַיַּפְשִׁ֤יטוּ אֶת־יוֹסֵף֙ אֶת־כֻּתָּנְתּ֔וֹ אֶת־כְּתֹ֥נֶת הַפַּסִּ֖ים אֲשֶׁ֥ר עָלָֽיו׃ </span></p>
 <p align="RIGHT"><span lang="he">‎<a name="024">24</a> ‏וַיִּ֨קָּחֻ֔הוּ וַיַּשְׁלִ֥כוּ אֹת֖וֹ הַבֹּ֑רָה וְהַבּ֣וֹר רֵ֔ק אֵ֥ין בּ֖וֹ מָֽיִם׃ </span></p>
 <p align="RIGHT"><span lang="he">‎<a name="025">25</a> ‏וַיֵּשְׁבוּ֮ לֶֽאֱכָל־לֶחֶם֒ וַיִּשְׂא֤וּ עֵֽינֵיהֶם֙ וַיִּרְא֔וּ וְהִנֵּה֙ אֹרְחַ֣ת יִשְׁמְעֵאלִ֔ים בָּאָ֖ה מִגִּלְעָ֑ד וּגְמַלֵּיהֶ֣ם נֹֽשְׂאִ֗ים נְכֹאת֙ וּצְרִ֣י וָלֹ֔ט הוֹלְכִ֖ים לְהוֹרִ֥יד מִצְרָֽיְמָה׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֥אמֶר יְהוּדָ֖ה אֶל־אֶחָ֑יו מַה־בֶּ֗צַע כִּ֤י נַהֲרֹג֙ אֶת־אָחִ֔ינוּ וְכִסִּ֖ינוּ אֶת־דָּמֽוֹ׃ </span></p>
 <p align="RIGHT"><span lang="he">‎<a name="027">27</a> ‏לְכ֞וּ וְנִמְכְּרֶ֣נּוּ לַיִּשְׁמְעֵאלִ֗ים וְיָדֵ֙נוּ֙ אַל־תְּהִי־ב֔וֹ כִּֽי־אָחִ֥ינוּ בְשָׂרֵ֖נוּ ה֑וּא וַֽיִּשְׁמְע֖וּ אֶחָֽיו׃ </span></p>
 <p align="RIGHT"><span lang="he">‎<a name="028">28</a> ‏וַיַּֽעַבְרוּ֩ אֲנָשִׁ֨ים מִדְיָנִ֜ים סֹֽחֲרִ֗ים וַֽיִּמְשְׁכוּ֙ וַיַּֽעֲל֤וּ אֶת־יוֹסֵף֙ מִן־הַבּ֔וֹר וַיִּמְכְּר֧וּ אֶת־יוֹסֵ֛ף לַיִּשְׁמְעֵאלִ֖ים בְּעֶשְׂרִ֣ים כָּ֑סֶף וַיָּבִ֥יאוּ אֶת־יוֹסֵ֖ף מִצְרָֽיְמָה׃ </span></p>
 <p align="RIGHT"><span lang="he">‎<a name="029">29</a> ‏וַיָּ֤שָׁב רְאוּבֵן֙ אֶל־הַבּ֔וֹר וְהִנֵּ֥ה אֵין־יוֹסֵ֖ף בַּבּ֑וֹר וַיִּקְרַ֖ע אֶת־בְּגָדָֽיו׃ </span></p>
 <p align="RIGHT"><span lang="he">‎<a name="030">30</a> ‏וַיָּ֥שָׁב אֶל־אֶחָ֖יו וַיֹּאמַ֑ר הַיֶּ֣לֶד אֵינֶ֔נּוּ וַאֲנִ֖י אָ֥נָה אֲנִי־בָֽא׃ </span></p>
 <p align="RIGHT"><span lang="he">‎<a name="031">31</a> ‏וַיִּקְח֖וּ אֶת־כְּתֹ֣נֶת יוֹסֵ֑ף וַֽיִּשְׁחֲטוּ֙ שְׂעִ֣יר עִזִּ֔ים וַיִּטְבְּל֥וּ אֶת־הַכֻּתֹּ֖נֶת בַּדָּֽם׃ </span></p>
 <p align="RIGHT"><span lang="he">‎<a name="032">32</a> ‏וַֽיְשַׁלְּח֞וּ אֶת־כְּתֹ֣נֶת הַפַּסִּ֗ים וַיָּבִ֙יאוּ֙ אֶל־אֲבִיהֶ֔ם וַיֹּאמְר֖וּ זֹ֣את מָצָ֑אנוּ הַכֶּר־נָ֗א הַכְּתֹ֧נֶת בִּנְךָ֛ הִ֖וא אִם־לֹֽא׃ </span></p>
 <p align="RIGHT"><span lang="he">‎<a name="033">33</a> ‏וַיַּכִּירָ֤הּ וַיֹּ֙אמֶר֙ כְּתֹ֣נֶת בְּנִ֔י חַיָּ֥ה רָעָ֖ה אֲכָלָ֑תְהוּ טָרֹ֥ף טֹרַ֖ף יוֹסֵֽף׃ </span></p>
 <p align="RIGHT"><span lang="he">‎<a name="034">34</a> ‏וַיִּקְרַ֤ע יַעֲקֹב֙ שִׂמְלֹתָ֔יו וַיָּ֥שֶׂם שַׂ֖ק בְּמָתְנָ֑יו וַיִּתְאַבֵּ֥ל עַל־בְּנ֖וֹ יָמִ֥ים רַבִּֽים׃ </span></p>
 <p align="RIGHT"><span lang="he">‎<a name="035">35</a> ‏וַיָּקֻמוּ֩ כָל־בָּנָ֨יו וְכָל־בְּנֹתָ֜יו לְנַחֲמ֗וֹ וַיְמָאֵן֙ לְהִתְנַחֵ֔ם וַיֹּ֕אמֶר כִּֽי־אֵרֵ֧ד אֶל־בְּנִ֛י אָבֵ֖ל שְׁאֹ֑לָה וַיֵּ֥בְךְּ אֹת֖וֹ אָבִֽיו׃ </span></p>
 <p align="RIGHT"><span lang="he">‎<a name="036">36</a> ‏וְהַ֨מְּדָנִ֔ים מָכְר֥וּ אֹת֖וֹ אֶל־מִצְרָ֑יִם לְפֽוֹטִיפַר֙ סְרִ֣יס פַּרְעֹ֔ה שַׂ֖ר הַטַּבָּחִֽים׃ פ</span></p>
 </td>
 <td width="50%">
 <p>1 wayyēšeḇ y<sup>a</sup>‘ăqōḇ bə’ereṣ məḡûrê ’āḇîw bə’ereṣ kənā‘an: </p>
 <p>2 ’ēlleh| tōləḏwōṯ y<sup>a</sup>‘ăqōḇ ywōsēf ben-šəḇ<sup>a</sup>‘-‘eśərēh šānâ hāyâ rō‘eh ’eṯ-’eḥāyw baṣṣō’n wəhû’ n<sup>a</sup>‘ar ’eṯ-bənê ḇiləhâ wə’eṯ-bənê ziləpâ nəšê ’āḇîw wayyāḇē’ ywōsēf ’eṯ-dibāṯām rā‘â ’el-’ăḇîhem: </p>
 <p>3 wəyiśərā’ēl ’âaḇ ’eṯ-ywōsēf mikāl-bānāyw kî-ḇen-zəqunîm hû’ lwō wə‘āśâ lwō kəṯōneṯ passîm: </p>
 <p>4 wayyirə’û ’eḥāyw kî-’ōṯwō ’âaḇ ’ăḇîhem mikāl-’eḥāyw wayyiśənə’û ’ōṯwō wəlō’ yāḵəlû dabərwō ləšālōm: </p>
 <p>5 wayy<sup>a</sup>ḥălōm ywōsēf ḥălwōm wayyagēḏ lə’eḥāyw wayywōsifû ‘wōḏ śənō’ ’ōṯwō: </p>
 <p>6 wayyō’mer ’ălêhem šimə‘û-nā’ h<sup>a</sup>ḥălwōm hazzeh ’ăšer ḥālāmətî: </p>
 <p>7 wəhinnēh ’ăn<sup>a</sup>ḥənû mə’alləmîm ’ălummîm bəṯwōḵə haśśāḏeh wəhinnēh qāmâ ’ălummāṯî wəḡam-niṣṣāḇâ wəhinnēh ṯəsubeynâ ’ălummōṯêḵem watišət<sup>a</sup>ḥăweynā la’ălummāṯî: </p>
 <p>8 wayyō’mərû lwō ’eḥāyw hămālōḵə timəlōḵə ‘ālênû ’im-māšwōl timəšōl bānû wayywōsifû ‘wōḏ śənō’ ’ōṯwō ‘al-ḥălōmōṯāyw wə‘al-dəḇārāyw: </p>
 <p>9 wayy<sup>a</sup>ḥălōm ‘wōḏ ḥălwōm ’<sup>a</sup>ḥēr wayəsapēr ’ōṯwō lə’eḥāyw wayyō’mer hinnēh ḥālamətî ḥălwōm ‘wōḏ wəhinnēh haššemeš wəhayyārēḥa wə’<sup>a</sup>ḥaḏ ‘āśār kwōḵāḇîm mišət<sup>a</sup>ḥăwîm lî: </p>
 <p>10 wayəsapēr ’el-’āḇîw wə’el-’eḥāyw wayyiḡə‘ar-bwō ’āḇîw wayyō’mer lwō mâ h<sup>a</sup>ḥălwōm hazzeh ’ăšer ḥālāmətā hăḇwō’ nāḇwō’ ’ănî wə’imməḵā wə’<sup>a</sup>ḥeyḵā ləhišət<sup>a</sup>ḥăwōṯ ləḵā ’ārəṣâ: </p>
 <p>11 wayəqanə’û-ḇwō ’eḥāyw wə’āḇîw šāmar ’eṯ-hadāḇār: </p>
 <p>12 wayyēləḵû ’eḥāyw lirə‘wōṯ ’eׅṯׅ-ṣō’n<font color="red"><sup>4</sup></font> ’ăḇîhem bišəḵem: </p>
 <p>13 wayyō’mer yiśərā’ēl ’el-ywōsēf hălwō’ ’<sup>a</sup>ḥeyḵā rō‘îm bišəḵem ləḵâ wə’ešəlāḥăḵā ’ălêhem wayyō’mer lwō hinnēnî: </p>
 <p>14 wayyō’mer lwō leḵə-nā’ rə’ēh ’eṯ-šəlwōm ’<sup>a</sup>ḥeyḵā wə’eṯ-šəlwōm haṣṣō’n wahăšiḇēnî dāḇār wayyišəlāḥēhû mē‘ēmeq ḥeḇərwōn wayyāḇō’ šəḵemâ: </p>
 <p>15 wayyiməṣā’ēhû ’îš wəhinnēh ṯō‘eh baśśāḏeh wayyišə’ālēhû hā’îš lē’mōr mah-təḇaqqēš: </p>
 <p>16 wayyō’mer ’eṯ-’<sup>a</sup>ḥay ’ānōḵî məḇaqqēš hagîḏâ-nnā’ lî ’êfōh hēm rō‘îm: </p>
 <p>17 wayyō’mer hā’îš nāsə‘û mizzeh kî šām<sup>a</sup>‘ətî ’ōmərîm nēləḵâ dōṯāyənâ wayyēleḵə ywōsēf ’<sup>a</sup>ḥar ’eḥāyw wayyiməṣā’ēm bəḏōṯān: </p>
 <p>18 wayyirə’û ’ōṯwō mērāḥōq ûḇəṭerem yiqəraḇ ’ălêhem wayyiṯənakəlû ’ōṯwō lahămîṯwō: </p>
 <p>19 wayyō’mərû ’îš ’el-’āḥîw hinnēh b<sup>a</sup>‘al h<sup>a</sup>ḥălōmwōṯ hallāzeh bā’: </p>
 <p>20 wə‘atâ| ləḵû wənaharəḡēhû wənašəliḵēhû bə’<sup>a</sup>ḥaḏ habōrwōṯ wə’āmarənû ḥayyâ rā‘â ’ăḵālāṯəhû wənirə’eh mah-yyihəyû ḥălōmōṯāyw: </p>
 <p>21 wayyišəm<sup>a</sup>‘ rə’ûḇēn wayyaṣṣilēhû mîyāḏām wayyō’mer lō’ nakennû nāfeš: </p>
 <p>22 wayyō’mer ’ălēhem| rə’ûḇēn ’al-tišəpəḵû-ḏām hašəlîḵû ’ōṯwō ’el-habwōr hazzeh ’ăšer bammiḏəbār wəyāḏ ’al-tišələḥû-ḇwō ləm<sup>a</sup>‘an haṣṣîl ’ōṯwō mîyāḏām lahăšîḇwō ’el-’āḇîw: </p>
 <p>23 wayəhî ka’ăšer-bā’ ywōsēf ’el-’eḥāyw wayyafəšîṭû ’eṯ-ywōsēf ’eṯ-kutānətwō ’eṯ-kəṯōneṯ hapassîm ’ăšer ‘ālāyw: </p>
 <p>24 wayyiqqāḥuhû wayyašəliḵû ’ōṯwō habōrâ wəhabwōr rēq ’ên bwō māyim: </p>
 <p>25 wayyēšəḇû le’ĕḵāl-leḥem wayyiśə’û ‘ênêhem wayyirə’û wəhinnēh ’ōrəḥaṯ yišəmə‘ē’lîm bā’â migilə‘āḏ ûḡəmallêhem nōśə’îm nəḵō’ṯ ûṣərî wālōṭ hwōləḵîm ləhwōrîḏ miṣərāyəmâ: </p>
 <p>26 wayyō’mer yəhûḏâ ’el-’eḥāyw mah-beṣ<sup>a</sup>‘ kî nahărōḡ ’eṯ-’āḥînû wəḵissînû ’eṯ-dāmwō: </p>
 <p>27 ləḵû wəniməkərennû layyišəmə‘ē’lîm wəyāḏēnû ’al-təhî-ḇwō kî-’āḥînû ḇəśārēnû hû’ wayyišəmə‘û ’eḥāyw: </p>
 <p>28 wayy<sup>a</sup>‘aḇərû ’ănāšîm miḏəyānîm sōḥărîm wayyiməšəḵû wayy<sup>a</sup>‘ălû ’eṯ-ywōsēf min-habwōr wayyiməkərû ’eṯ-ywōsēf layyišəmə‘ē’lîm bə‘eśərîm kāsef wayyāḇî’û ’eṯ-ywōsēf miṣərāyəmâ: </p>
 <p>29 wayyāšāḇ rə’ûḇēn ’el-habwōr wəhinnēh ’ên-ywōsēf babwōr wayyiqər<sup>a</sup>‘ ’eṯ-bəḡāḏāyw: </p>
 <p>30 wayyāšāḇ ’el-’eḥāyw wayyō’mar hayyeleḏ ’ênennû wa’ănî ’ānâ ’ănî-ḇā’: </p>
 <p>31 wayyiqəḥû ’eṯ-kəṯōneṯ ywōsēf wayyišəḥăṭû śə‘îr ‘izzîm wayyiṭəbəlû ’eṯ-hakutōneṯ badām: </p>
 <p>32 wayəšalləḥû ’eṯ-kəṯōneṯ hapassîm wayyāḇî’û ’el-’ăḇîhem wayyō’mərû zō’ṯ māṣā’nû haker-nā’ hakəṯōneṯ binəḵā hiw’ ’im-lō’: </p>
 <p>33 wayyakîrāh wayyō’mer kəṯōneṯ bənî ḥayyâ rā‘â ’ăḵālāṯəhû ṭārōf ṭōraf ywōsēf: </p>
 <p>34 wayyiqər<sup>a</sup>‘ y<sup>a</sup>‘ăqōḇ śiməlōṯāyw wayyāśem śaq bəmāṯənāyw wayyiṯə’abēl ‘al-bənwō yāmîm rabîm: </p>
 <p>35 wayyāqumû ḵāl-bānāyw wəḵāl-bənōṯāyw lən<sup>a</sup>ḥămwō wayəmā’ēn ləhiṯən<sup>a</sup>ḥēm wayyō’mer kî-’ērēḏ ’el-bənî ’āḇēl šə’ōlâ wayyēḇəḵḵə ’ōṯwō ’āḇîw: </p>
 <p>36 wəhamməḏānîm māḵərû ’ōṯwō ’el-miṣərāyim ləfwōṭîfar sərîs parə‘ōh śar haṭṭabāḥîm: f</p>
 </td>
 </tr></table>
 <p></p><hr>
 <center>
 <a href="gen038.htm">Next: Genesis (Bereshit) Chapter 38</a></center>
 </body>