<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos003.htm">Polyglot</a> 
 <a href="../kjv/jos003.htm">KJV</a> 
 <a href="../sep/jsb003.htm">Sep:JsB</a> 
 <a href="../vul/jos003.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos002.htm">Previous</a> 
 <a href="jos004.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּשְׁכֵּם֩ יְהוֹשֻׁ֨עַ בַּבֹּ֜קֶר וַיִּסְע֣וּ מֵֽהַשִּׁטִּ֗ים וַיָּבֹ֙אוּ֙ עַד־הַיַּרְדֵּ֔ן ה֖וּא וְכָל־בְּנֵ֣י יִשְׂרָאֵ֑ל וַיָּלִ֥נוּ שָׁ֖ם טֶ֥רֶם יַעֲבֹֽרוּ׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֕י מִקְצֵ֖ה שְׁלֹ֣שֶׁת יָמִ֑ים וַיַּעַבְר֥וּ הַשֹּׁטְרִ֖ים בְּקֶ֥רֶב הַֽמַּחֲנֶֽה׃ </span></p>
 <p align="RIGHT"><span lang="he">‎<a name="003">3</a> ‏וַיְצַוּוּ֮ אֶת־הָעָ֣ם לֵאמֹר֒ כִּרְאֽוֹתְכֶ֗ם אֵ֣ת אֲר֤וֹן בְּרִית־יְהוָה֙ אֱלֹ֣הֵיכֶ֔ם וְהַכֹּֽהֲנִים֙ הַלְוִיִּ֔ם נֹשְׂאִ֖ים אֹת֑וֹ וְאַתֶּ֗ם תִּסְעוּ֙ מִמְּק֣וֹמְכֶ֔ם וַהֲלַכְתֶּ֖ם אַחֲרָֽיו׃ </span></p>
 <p align="RIGHT"><span lang="he">‎<a name="004">4</a> ‏אַ֣ךְ׀ רָח֣וֹק יִהְיֶ֗ה בֵּֽינֵיכֶם֙ <font color="brown">ובינו</font> <font color="blue">וּבֵינָ֔יו</font> כְּאַלְפַּ֥יִם אַמָּ֖ה בַּמִּדָּ֑ה אַֽל־תִּקְרְב֣וּ אֵלָ֗יו לְמַ֤עַן אֲשֶׁר־תֵּֽדְעוּ֙ אֶת־הַדֶּ֙רֶךְ֙ אֲשֶׁ֣ר תֵּֽלְכוּ־בָ֔הּ כִּ֣י לֹ֧א עֲבַרְתֶּ֛ם בַּדֶּ֖רֶךְ מִתְּמ֥וֹל שִׁלְשֽׁוֹם׃ ס</span></p>
 <p align="RIGHT"><span lang="he">‎<a name="005">5</a> ‏וַיֹּ֧אמֶר יְהוֹשֻׁ֛עַ אֶל־הָעָ֖ם הִתְקַדָּ֑שׁוּ כִּ֣י מָחָ֗ר יַעֲשֶׂ֧ה יְהוָ֛ה בְּקִרְבְּכֶ֖ם נִפְלָאֽוֹת׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֤אמֶר יְהוֹשֻׁ֙עַ֙ אֶל־הַכֹּהֲנִ֣ים לֵאמֹ֔ר שְׂאוּ֙ אֶת־אֲר֣וֹן הַבְּרִ֔ית וְעִבְר֖וּ לִפְנֵ֣י הָעָ֑ם וַיִּשְׂאוּ֙ אֶת־אֲר֣וֹן הַבְּרִ֔ית וַיֵּלְכ֖וּ לִפְנֵ֥י הָעָֽם׃ ס</span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר יְהוָה֙ אֶל־יְהוֹשֻׁ֔עַ הַיּ֣וֹם הַזֶּ֗ה אָחֵל֙ גַּדֶּלְךָ֔ בְּעֵינֵ֖י כָּל־יִשְׂרָאֵ֑ל אֲשֶׁר֙ יֵֽדְע֔וּן כִּ֗י כַּאֲשֶׁ֥ר הָיִ֛יתִי עִם־מֹשֶׁ֖ה אֶהְיֶ֥ה עִמָּֽךְ׃ </span></p>
 <p align="RIGHT"><span lang="he">‎<a name="008">8</a> ‏וְאַתָּ֗ה תְּצַוֶּה֙ אֶת־הַכֹּ֣הֲנִ֔ים נֹשְׂאֵ֥י אֲרֽוֹן־הַבְּרִ֖ית לֵאמֹ֑ר כְּבֹאֲכֶ֗ם עַד־קְצֵה֙ מֵ֣י הַיַּרְדֵּ֔ן בַּיַּרְדֵּ֖ן תַּעֲמֹֽדוּ׃ פ</span></p>
 <p align="RIGHT"><span lang="he">‎<a name="009">9</a> ‏וַיֹּ֥אמֶר יְהוֹשֻׁ֖עַ אֶל־בְּנֵ֣י יִשְׂרָאֵ֑ל גֹּ֣שׁוּ הֵ֔נָּה וְשִׁמְע֕וּ אֶת־דִּבְרֵ֖י יְהוָ֥ה אֱלֹֽהֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר יְהוֹשֻׁ֔עַ בְּזֹאת֙ תֵּֽדְע֔וּן כִּ֛י אֵ֥ל חַ֖י בְּקִרְבְּכֶ֑ם וְהוֹרֵ֣שׁ יוֹרִ֣ישׁ מִ֠פְּנֵיכֶם אֶת־הַכְּנַעֲנִ֨י וְאֶת־הַחִתִּ֜י וְאֶת־הַחִוִּ֗י וְאֶת־הַפְּרִזִּי֙ וְאֶת־הַגִּרְגָּשִׁ֔י וְהָאֱמֹרִ֖י וְהַיְבוּסִֽי׃ </span></p>
 <p align="RIGHT"><span lang="he">‎<a name="011">11</a> ‏הִנֵּה֙ אֲר֣וֹן הַבְּרִ֔ית אֲד֖וֹן כָּל־הָאָ֑רֶץ עֹבֵ֥ר לִפְנֵיכֶ֖ם בַּיַּרְדֵּֽן׃ </span></p>
 <p align="RIGHT"><span lang="he">‎<a name="012">12</a> ‏וְעַתָּ֗ה קְח֤וּ לָכֶם֙ שְׁנֵ֣י עָשָׂ֣ר אִ֔ישׁ מִשִּׁבְטֵ֖י יִשְׂרָאֵ֑ל אִישׁ־אֶחָ֥ד אִישׁ־אֶחָ֖ד לַשָּֽׁבֶט׃ </span></p>
 <p align="RIGHT"><span lang="he">‎<a name="013">13</a> ‏וְהָיָ֡ה כְּנ֣וֹחַ כַּפּ֣וֹת רַגְלֵ֣י הַכֹּהֲנִ֡ים נֹשְׂאֵי֩ אֲר֨וֹן יְהוָ֜ה אֲד֤וֹן כָּל־הָאָ֙רֶץ֙ בְּמֵ֣י הַיַּרְדֵּ֔ן מֵ֤י הַיַּרְדֵּן֙ יִכָּ֣רֵת֔וּן הַמַּ֥יִם הַיֹּרְדִ֖ים מִלְמָ֑עְלָה וְיַעַמְד֖וּ נֵ֥ד אֶחָֽד׃ </span></p>
 <p align="RIGHT"><span lang="he">‎<a name="014">14</a> ‏וַיְהִ֗י בִּנְסֹ֤עַ הָעָם֙ מֵאָ֣הֳלֵיהֶ֔ם לַעֲבֹ֖ר אֶת־הַיַּרְדֵּ֑ן וְהַכֹּהֲנִ֗ים נֹֽשְׂאֵ֛י הָאָר֥וֹן הַבְּרִ֖ית לִפְנֵ֥י הָעָֽם׃ </span></p>
 <p align="RIGHT"><span lang="he">‎<a name="015">15</a> ‏וּכְב֞וֹא נֹשְׂאֵ֤י הָֽאָרוֹן֙ עַד־הַיַּרְדֵּ֔ן וְרַגְלֵ֤י הַכֹּֽהֲנִים֙ נֹשְׂאֵ֣י הָֽאָר֔וֹן נִטְבְּל֖וּ בִּקְצֵ֣ה הַמָּ֑יִם וְהַיַּרְדֵּ֗ן מָלֵא֙ עַל־כָּל־גְּדוֹתָ֔יו כֹּ֖ל יְמֵ֥י קָצִֽיר׃ </span></p>
 <p align="RIGHT"><span lang="he">‎<a name="016">16</a> ‏וַיַּעַמְד֡וּ הַמַּיִם֩ הַיֹּרְדִ֨ים מִלְמַ֜עְלָה קָ֣מוּ נֵד־אֶחָ֗ד הַרְחֵ֨ק מְאֹ֜ד <font color="brown">באדם</font> <font color="blue">מֵֽאָדָ֤ם</font> הָעִיר֙ אֲשֶׁר֙ מִצַּ֣ד צָֽרְתָ֔ן וְהַיֹּרְדִ֗ים עַ֣ל יָ֧ם הָעֲרָבָ֛ה יָם־הַמֶּ֖לַח תַּ֣מּוּ נִכְרָ֑תוּ וְהָעָ֥ם עָבְר֖וּ נֶ֥גֶד יְרִיחֽוֹ׃ </span></p>
 <p align="RIGHT"><span lang="he">‎<a name="017">17</a> ‏וַיַּעַמְד֣וּ הַכֹּהֲנִ֡ים נֹ֠שְׂאֵי הָאָר֨וֹן בְּרִית־יְהוָ֜ה בֶּחָֽרָבָ֛ה בְּת֥וֹךְ הַיַּרְדֵּ֖ן הָכֵ֑ן וְכָל־יִשְׂרָאֵ֗ל עֹֽבְרִים֙ בֶּחָ֣רָבָ֔ה עַ֤ד אֲשֶׁר־תַּ֙מּוּ֙ כָּל־הַגּ֔וֹי לַעֲבֹ֖ר אֶת־הַיַּרְדֵּֽן׃ </span></p>
 </td>
 <td width="50%">
 <p>1 wayyašəkēm yəhwōšu‘a babōqer wayyisə‘û mēhaššiṭṭîm wayyāḇō’û ‘aḏ-hayyarədēn hû’ wəḵāl-bənê yiśərā’ēl wayyālinû šām ṭerem y<sup>a</sup>‘ăḇōrû: </p>
 <p>2 wayəhî miqəṣēh šəlōšeṯ yāmîm wayy<sup>a</sup>‘aḇərû haššōṭərîm bəqereḇ hamm<sup>a</sup>ḥăneh: </p>
 <p>3 wayəṣaûû ’eṯ-hā‘ām lē’mōr kirə’wōṯəḵem ’ēṯ ’ărwōn bərîṯ-yəhwâ ’ĕlōhêḵem wəhakōhănîm haləwîyim nōśə’îm ’ōṯwō wə’atem tisə‘û mimməqwōməḵem wahălaḵətem ’<sup>a</sup>ḥărāyw: </p>
 <p>4 ’aḵə| rāḥwōq yihəyeh bênêḵem <font color="brown">ûḇênwō</font> <font color="blue">ûḇênāyw</font> kə’aləpayim ’ammâ bammidâ ’al-tiqərəḇû ’ēlāyw ləm<sup>a</sup>‘an ’ăšer-tēḏə‘û ’eṯ-hadereḵə ’ăšer tēləḵû-ḇāh kî lō’ ‘ăḇarətem badereḵə mitəmwōl šiləšwōm: s</p>
 <p>5 wayyō’mer yəhwōšu‘a ’el-hā‘ām hiṯəqadāšû kî māḥār y<sup>a</sup>‘ăśeh yəhwâ bəqirəbəḵem nifəlā’wōṯ: </p>
 <p>6 wayyō’mer yəhwōšu‘a ’el-hakōhănîm lē’mōr śə’û ’eṯ-’ărwōn habərîṯ wə‘iḇərû lifənê hā‘ām wayyiśə’û ’eṯ-’ărwōn habərîṯ wayyēləḵû lifənê hā‘ām: s</p>
 <p>7 wayyō’mer yəhwâ ’el-yəhwōšu‘a hayywōm hazzeh ’āḥēl gadeləḵā bə‘ênê kāl-yiśərā’ēl ’ăšer yēḏə‘ûn kî ka’ăšer hāyîṯî ‘im-mōšeh ’ehəyeh ‘immāḵə: </p>
 <p>8 wə’atâ təṣaûeh ’eṯ-hakōhănîm nōśə’ê ’ărwōn-habərîṯ lē’mōr kəḇō’ăḵem ‘aḏ-qəṣēh mê hayyarədēn bayyarədēn t<sup>a</sup>‘ămōḏû: f</p>
 <p>9 wayyō’mer yəhwōšu‘a ’el-bənê yiśərā’ēl gōšû hēnnâ wəšimə‘û ’eṯ-diḇərê yəhwâ ’ĕlōhêḵem: </p>
 <p>10 wayyō’mer yəhwōšu‘a bəzō’ṯ tēḏə‘ûn kî ’ēl ḥay bəqirəbəḵem wəhwōrēš ywōrîš mipənêḵem ’eṯ-hakən<sup>a</sup>‘ănî wə’eṯ-h<sup>a</sup>ḥitî wə’eṯ-h<sup>a</sup>ḥiûî wə’eṯ-hapərizzî wə’eṯ-hagirəgāšî wəhā’ĕmōrî wəhayəḇûsî: </p>
 <p>11 hinnēh ’ărwōn habərîṯ ’ăḏwōn kāl-hā’āreṣ ‘ōḇēr lifənêḵem bayyarədēn: </p>
 <p>12 wə‘atâ qəḥû lāḵem šənê ‘āśār ’îš miššiḇəṭê yiśərā’ēl ’îš-’eḥāḏ ’îš-’eḥāḏ laššāḇeṭ: </p>
 <p>13 wəhāyâ kənwōḥa kapwōṯ raḡəlê hakōhănîm nōśə’ê ’ărwōn yəhwâ ’ăḏwōn kāl-hā’āreṣ bəmê hayyarədēn mê hayyarədēn yikārēṯûn hammayim hayyōrəḏîm miləmā‘əlâ wəy<sup>a</sup>‘aməḏû nēḏ ’eḥāḏ: </p>
 <p>14 wayəhî binəsō‘a hā‘ām mē’âŏlêhem l<sup>a</sup>‘ăḇōr ’eṯ-hayyarədēn wəhakōhănîm nōśə’ê hā’ārwōn habərîṯ lifənê hā‘ām: </p>
 <p>15 ûḵəḇwō’ nōśə’ê hā’ārwōn ‘aḏ-hayyarədēn wəraḡəlê hakōhănîm nōśə’ê hā’ārwōn niṭəbəlû biqəṣēh hammāyim wəhayyarədēn mālē’ ‘al-kāl-gəḏwōṯāyw kōl yəmê qāṣîr: </p>
 <p>16 wayy<sup>a</sup>‘aməḏû hammayim hayyōrəḏîm miləm<sup>a</sup>‘əlâ qāmû nēḏ-’eḥāḏ harəḥēq mə’ōḏ <font color="brown">ḇā’āḏām</font> <font color="blue">mē’āḏām</font> hā‘îr ’ăšer miṣṣaḏ ṣārəṯān wəhayyōrəḏîm ‘al yām hā‘ărāḇâ yām-hammel<sup>a</sup>ḥ tammû niḵərāṯû wəhā‘ām ‘āḇərû neḡeḏ yərîḥwō: </p>
 <p>17 wayy<sup>a</sup>‘aməḏû hakōhănîm nōśə’ê hā’ārwōn bərîṯ-yəhwâ beḥārāḇâ bəṯwōḵə hayyarədēn hāḵēn wəḵāl-yiśərā’ēl ‘ōḇərîm beḥārāḇâ ‘aḏ ’ăšer-tammû kāl-hagwōy l<sup>a</sup>‘ăḇōr ’eṯ-hayyarədēn: </p>
 </td>
 </tr></table>
 <p></p><hr>
 <center>
 <a href="jos004.htm">Next: Joshua (Yehoshua) Chapter 4</a></center>
 </body>