<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa028.htm">Polyglot</a> 
 <a href="../kjv/isa028.htm">KJV</a> 
 <a href="../sep/isa028.htm">Sep</a> 
 <a href="../vul/isa028.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa027.htm">Previous</a> 
 <a href="isa029.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֗וֹי עֲטֶ֤רֶת גֵּאוּת֙ שִׁכֹּרֵ֣י אֶפְרַ֔יִם וְצִ֥יץ נֹבֵ֖ל צְבִ֣י תִפְאַרְתּ֑וֹ אֲשֶׁ֛ר עַל־רֹ֥אשׁ גֵּֽיא־שְׁמָנִ֖ים הֲל֥וּמֵי יָֽיִן׃ </span></p>
 <p align="RIGHT"><span lang="he">‎<a name="002">2</a> ‏הִנֵּ֨ה חָזָ֤ק וְאַמִּץ֙ לַֽאדֹנָ֔י כְּזֶ֥רֶם בָּרָ֖ד שַׂ֣עַר קָ֑טֶב כְּ֠זֶרֶם מַ֣יִם כַּבִּירִ֥ים שֹׁטְפִ֛ים הִנִּ֥יחַ לָאָ֖רֶץ בְּיָֽד׃ </span></p>
 <p align="RIGHT"><span lang="he">‎<a name="003">3</a> ‏בְּרַגְלַ֖יִם תֵּֽרָמַ֑סְנָה עֲטֶ֥רֶת גֵּא֖וּת שִׁכּוֹרֵ֥י אֶפְרָֽיִם׃ </span></p>
 <p align="RIGHT"><span lang="he">‎<a name="004">4</a> ‏וְֽהָ֨יְתָ֜ה צִיצַ֤ת נֹבֵל֙ צְבִ֣י תִפְאַרְתּ֔וֹ אֲשֶׁ֥ר עַל־רֹ֖אשׁ גֵּ֣יא שְׁמָנִ֑ים כְּבִכּוּרָהּ֙ בְּטֶ֣רֶם קַ֔יִץ אֲשֶׁ֨ר יִרְאֶ֤ה הָֽרֹאֶה֙ אוֹתָ֔הּ בְּעוֹדָ֥הּ בְּכַפּ֖וֹ יִבְלָעֶֽנָּה׃ ס</span></p>
 <p align="RIGHT"><span lang="he">‎<a name="005">5</a> ‏בַּיּ֣וֹם הַה֗וּא יִֽהְיֶה֙ יְהוָ֣ה צְבָא֔וֹת לַעֲטֶ֣רֶת צְבִ֔י וְלִצְפִירַ֖ת תִּפְאָרָ֑ה לִשְׁאָ֖ר עַמּֽוֹ׃ </span></p>
 <p align="RIGHT"><span lang="he">‎<a name="006">6</a> ‏וּלְר֖וּחַ מִשְׁפָּ֑ט לַיּוֹשֵׁב֙ עַל־הַמִּשְׁפָּ֔ט וְלִ֨גְבוּרָ֔ה מְשִׁיבֵ֥י מִלְחָמָ֖ה שָֽׁעְרָה׃ ס</span></p>
 <p align="RIGHT"><span lang="he">‎<a name="007">7</a> ‏וְגַם־אֵ֙לֶּה֙ בַּיַּ֣יִן שָׁג֔וּ וּבַשֵּׁכָ֖ר תָּע֑וּ כֹּהֵ֣ן וְנָבִיא֩ שָׁג֨וּ בַשֵּׁכָ֜ר נִבְלְע֣וּ מִן־הַיַּ֗יִן תָּעוּ֙ מִן־הַשֵּׁכָ֔ר שָׁגוּ֙ בָּֽרֹאֶ֔ה פָּק֖וּ פְּלִילִיָּֽה׃ </span></p>
 <p align="RIGHT"><span lang="he">‎<a name="008">8</a> ‏כִּ֚י כָּל־שֻׁלְחָנ֔וֹת מָלְא֖וּ קִ֣יא צֹאָ֑ה בְּלִ֖י מָקֽוֹם׃ ס</span></p>
 <p align="RIGHT"><span lang="he">‎<a name="009">9</a> ‏אֶת־מִי֙ יוֹרֶ֣ה דֵעָ֔ה וְאֶת־מִ֖י יָבִ֣ין שְׁמוּעָ֑ה גְּמוּלֵי֙ מֵֽחָלָ֔ב עַתִּיקֵ֖י מִשָּׁדָֽיִם׃ </span></p>
 <p align="RIGHT"><span lang="he">‎<a name="010">10</a> ‏כִּ֣י צַ֤ו לָצָו֙ צַ֣ו לָצָ֔ו קַ֥ו לָקָ֖ו קַ֣ו לָקָ֑ו זְעֵ֥יר שָׁ֖ם זְעֵ֥יר שָֽׁם׃ </span></p>
 <p align="RIGHT"><span lang="he">‎<a name="011">11</a> ‏כִּ֚י בְּלַעֲגֵ֣י שָׂפָ֔ה וּבְלָשׁ֖וֹן אַחֶ֑רֶת יְדַבֵּ֖ר אֶל־הָעָ֥ם הַזֶּֽה׃ </span></p>
 <p align="RIGHT"><span lang="he">‎<a name="012">12</a> ‏אֲשֶׁ֣ר׀ אָמַ֣ר אֲלֵיהֶ֗ם זֹ֤את הַמְּנוּחָה֙ הָנִ֣יחוּ לֶֽעָיֵ֔ף וְזֹ֖את הַמַּרְגֵּעָ֑ה וְלֹ֥א אָב֖וּא שְׁמֽוֹעַ׃ </span></p>
 <p align="RIGHT"><span lang="he">‎<a name="013">13</a> ‏וְהָיָ֨ה לָהֶ֜ם דְּבַר־יְהוָ֗ה צַ֣ו לָצָ֞ו צַ֤ו לָצָו֙ קַ֤ו לָקָו֙ קַ֣ו לָקָ֔ו זְעֵ֥יר שָׁ֖ם זְעֵ֣יר שָׁ֑ם לְמַ֨עַן יֵלְכ֜וּ וְכָשְׁל֤וּ אָחוֹר֙ וְנִשְׁבָּ֔רוּ וְנוֹקְשׁ֖וּ וְנִלְכָּֽדוּ׃ פ</span></p>
 <p align="RIGHT"><span lang="he">‎<a name="014">14</a> ‏לָכֵ֛ן שִׁמְע֥וּ דְבַר־יְהוָ֖ה אַנְשֵׁ֣י לָצ֑וֹן מֹֽשְׁלֵי֙ הָעָ֣ם הַזֶּ֔ה אֲשֶׁ֖ר בִּירוּשָׁלִָֽם׃ </span></p>
 <p align="RIGHT"><span lang="he">‎<a name="015">15</a> ‏כִּ֣י אֲמַרְתֶּ֗ם כָּרַ֤תְנֽוּ בְרִית֙ אֶת־מָ֔וֶת וְעִם־שְׁא֖וֹל עָשִׂ֣ינוּ חֹזֶ֑ה <font color="brown">שיט</font> <font color="blue">שׁ֣וֹט</font> שׁוֹטֵ֤ף כִּֽי־<font color="brown">עבר</font> <font color="blue">יַֽעֲבֹר֙</font> לֹ֣א יְבוֹאֵ֔נוּ כִּ֣י שַׂ֧מְנוּ כָזָ֛ב מַחְסֵ֖נוּ וּבַשֶּׁ֥קֶר נִסְתָּֽרְנוּ׃ ס</span></p>
 <p align="RIGHT"><span lang="he">‎<a name="016">16</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֛י יִסַּ֥ד בְּצִיּ֖וֹן אָ֑בֶן אֶ֣בֶן בֹּ֜חַן פִּנַּ֤ת יִקְרַת֙ מוּסָ֣ד מוּסָּ֔ד הַֽמַּאֲמִ֖ין לֹ֥א יָחִֽישׁ׃ </span></p>
 <p align="RIGHT"><span lang="he">‎<a name="017">17</a> ‏וְשַׂמְתִּ֤י מִשְׁפָּט֙ לְקָ֔ו וּצְדָקָ֖ה לְמִשְׁקָ֑לֶת וְיָעָ֤ה בָרָד֙ מַחְסֵ֣ה כָזָ֔ב וְסֵ֥תֶר מַ֖יִם יִשְׁטֹֽפוּ׃ </span></p>
 <p align="RIGHT"><span lang="he">‎<a name="018">18</a> ‏וְכֻפַּ֤ר בְּרִֽיתְכֶם֙ אֶת־מָ֔וֶת וְחָזוּתְכֶ֥ם אֶת־שְׁא֖וֹל לֹ֣א תָק֑וּם שׁ֤וֹט שׁוֹטֵף֙ כִּ֣י יַֽעֲבֹ֔ר וִהְיִ֥יתֶם ל֖וֹ לְמִרְמָֽס׃ </span></p>
 <p align="RIGHT"><span lang="he">‎<a name="019">19</a> ‏מִדֵּ֤י עָבְרוֹ֙ יִקַּ֣ח אֶתְכֶ֔ם כִּֽי־בַבֹּ֧קֶר בַּבֹּ֛קֶר יַעֲבֹ֖ר בַּיּ֣וֹם וּבַלָּ֑יְלָה וְהָיָ֥ה רַק־זְוָעָ֖ה הָבִ֥ין שְׁמוּעָֽה׃ </span></p>
 <p align="RIGHT"><span lang="he">‎<a name="020">20</a> ‏כִּֽי־קָצַ֥ר הַמַּצָּ֖ע מֵֽהִשְׂתָּרֵ֑עַ וְהַמַּסֵּכָ֥ה צָ֖רָה כְּהִתְכַּנֵּֽס׃ </span></p>
 <p align="RIGHT"><span lang="he">‎<a name="021">21</a> ‏כִּ֤י כְהַר־פְּרָצִים֙ יָק֣וּם יְהוָ֔ה כְּעֵ֖מֶק בְּגִבְע֣וֹן יִרְגָּ֑ז לַעֲשׂ֤וֹת מַעֲשֵׂ֙הוּ֙ זָ֣ר מַעֲשֵׂ֔הוּ וְלַֽעֲבֹד֙ עֲבֹ֣דָת֔וֹ נָכְרִיָּ֖ה עֲבֹדָתֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְעַתָּה֙ אַל־תִּתְלוֹצָ֔צוּ פֶּֽן־יֶחְזְק֖וּ מֽוֹסְרֵיכֶ֑ם כִּֽי־כָלָ֨ה וְנֶחֱרָצָ֜ה שָׁמַ֗עְתִּי מֵאֵ֨ת אֲדֹנָ֧י יְהוִ֛ה צְבָא֖וֹת עַל־כָּל־הָאָֽרֶץ׃ </span></p>
 <p align="RIGHT"><span lang="he">‎<a name="023">23</a> ‏הַאֲזִ֥ינוּ וְשִׁמְע֖וּ קוֹלִ֑י הַקְשִׁ֥יבוּ וְשִׁמְע֖וּ אִמְרָתִֽי׃ </span></p>
 <p align="RIGHT"><span lang="he">‎<a name="024">24</a> ‏הֲכֹ֣ל הַיּ֔וֹם יַחֲרֹ֥שׁ הַחֹרֵ֖שׁ לִזְרֹ֑עַ יְפַתַּ֥ח וִֽישַׂדֵּ֖ד אַדְמָתֽוֹ׃ </span></p>
 <p align="RIGHT"><span lang="he">‎<a name="025">25</a> ‏הֲלוֹא֙ אִם־שִׁוָּ֣ה פָנֶ֔יהָ וְהֵפִ֥יץ קֶ֖צַח וְכַמֹּ֣ן יִזְרֹ֑ק וְשָׂ֨ם חִטָּ֤ה שׂוֹרָה֙ וּשְׂעֹרָ֣ה נִסְמָ֔ן וְכֻסֶּ֖מֶת גְּבֻלָתֽוֹ׃ </span></p>
 <p align="RIGHT"><span lang="he">‎<a name="026">26</a> ‏וְיִסְּר֥וֹ לַמִּשְׁפָּ֖ט אֱלֹהָ֥יו יוֹרֶֽנּוּ׃ </span></p>
 <p align="RIGHT"><span lang="he">‎<a name="027">27</a> ‏כִּ֣י לֹ֤א בֶֽחָרוּץ֙ י֣וּדַשׁ קֶ֔צַח וְאוֹפַ֣ן עֲגָלָ֔ה עַל־כַּמֹּ֖ן יוּסָּ֑ב כִּ֧י בַמַּטֶּ֛ה יֵחָ֥בֶט קֶ֖צַח וְכַמֹּ֥ן בַּשָּֽׁבֶט׃ </span></p>
 <p align="RIGHT"><span lang="he">‎<a name="028">28</a> ‏לֶ֣חֶם יוּדָ֔ק כִּ֛י לֹ֥א לָנֶ֖צַח אָד֣וֹשׁ יְדוּשֶׁ֑נּוּ וְ֠הָמַם גִּלְגַּ֧ל עֶגְלָת֛וֹ וּפָרָשָׁ֖יו לֹֽא־יְדֻקֶּֽנּוּ׃ </span></p>
 <p align="RIGHT"><span lang="he">‎<a name="029">29</a> ‏גַּם־זֹ֕את מֵעִ֛ם יְהוָ֥ה צְבָא֖וֹת יָצָ֑אָה הִפְלִ֣יא עֵצָ֔ה הִגְדִּ֖יל תּוּשִׁיָּֽה׃ ס</span></p>
 </td>
 <td width="50%">
 <p>1 hwōy ‘ăṭereṯ gē’ûṯ šikōrê ’efərayim wəṣîṣ nōḇēl ṣəḇî ṯifə’arətwō ’ăšer ‘al-rō’š gê’-šəmānîm hălûmê yāyin: </p>
 <p>2 hinnēh ḥāzāq wə’ammiṣ la’ḏōnāy kəzerem bārāḏ ś<sup>a</sup>‘ar qāṭeḇ kəzerem mayim kabîrîm šōṭəfîm hinnîḥa lā’āreṣ bəyāḏ: </p>
 <p>3 bəraḡəlayim tērāmasənâ ‘ăṭereṯ gē’ûṯ šikwōrê ’efərāyim: </p>
 <p>4 wəhāyəṯâ ṣîṣaṯ nōḇēl ṣəḇî ṯifə’arətwō ’ăšer ‘al-rō’š gê’ šəmānîm kəḇikûrāh bəṭerem qayiṣ ’ăšer yirə’eh hārō’eh ’wōṯāh bə‘wōḏāh bəḵapwō yiḇəlā‘ennâ: s</p>
 <p>5 bayywōm hahû’ yihəyeh yəhwâ ṣəḇā’wōṯ l<sup>a</sup>‘ăṭereṯ ṣəḇî wəliṣəfîraṯ tifə’ārâ lišə’ār ‘ammwō: </p>
 <p>6 ûlərûḥa mišəpāṭ layywōšēḇ ‘al-hammišəpāṭ wəliḡəḇûrâ məšîḇê miləḥāmâ šā‘ərâ: s</p>
 <p>7 wəḡam-’ēlleh bayyayin šāḡû ûḇaššēḵār tā‘û kōhēn wənāḇî’ šāḡû ḇaššēḵār niḇələ‘û min-hayyayin tā‘û min-haššēḵār šāḡû bārō’eh pāqû pəlîlîyâ: </p>
 <p>8 kî kāl-šuləḥānwōṯ mālə’û qî’ ṣō’â bəlî māqwōm: s</p>
 <p>9 ’eṯ-mî ywōreh ḏē‘â wə’eṯ-mî yāḇîn šəmû‘â gəmûlê mēḥālāḇ ‘atîqê miššāḏāyim: </p>
 <p>10 kî ṣaw lāṣāw ṣaw lāṣāw qaw lāqāw qaw lāqāw zə‘êr šām zə‘êr šām: </p>
 <p>11 kî bəl<sup>a</sup>‘ăḡê śāfâ ûḇəlāšwōn ’<sup>a</sup>ḥereṯ yəḏabēr ’el-hā‘ām hazzeh: </p>
 <p>12 ’ăšer| ’āmar ’ălêhem zō’ṯ hammənûḥâ hānîḥû le‘āyēf wəzō’ṯ hammarəgē‘â wəlō’ ’āḇû’ šəmwō‘a: </p>
 <p>13 wəhāyâ lâem dəḇar-yəhwâ ṣaw lāṣāw ṣaw lāṣāw qaw lāqāw qaw lāqāw zə‘êr šām zə‘êr šām ləm<sup>a</sup>‘an yēləḵû wəḵāšəlû ’āḥwōr wənišəbārû wənwōqəšû wəniləkāḏû: f</p>
 <p>14 lāḵēn šimə‘û ḏəḇar-yəhwâ ’anəšê lāṣwōn mōšəlê hā‘ām hazzeh ’ăšer bîrûšālāim: </p>
 <p>15 kî ’ămarətem kāraṯənû ḇərîṯ ’eṯ-māweṯ wə‘im-šə’wōl ‘āśînû ḥōzeh <font color="brown">šîṭ</font> <font color="blue">šwōṭ</font> šwōṭēf kî-<font color="brown">‘āḇar</font> <font color="blue">y<sup>a</sup>‘ăḇōr</font> lō’ yəḇwō’ēnû kî śamənû ḵāzāḇ m<sup>a</sup>ḥəsēnû ûḇaššeqer nisətārənû: s</p>
 <p>16 lāḵēn kōh ’āmar ’ăḏōnāy yəhwih hinənî yissaḏ bəṣîywōn ’āḇen ’eḇen bōḥan pinnaṯ yiqəraṯ mûsāḏ mûssāḏ hamma’ămîn lō’ yāḥîš: </p>
 <p>17 wəśamətî mišəpāṭ ləqāw ûṣəḏāqâ ləmišəqāleṯ wəyā‘â ḇārāḏ m<sup>a</sup>ḥəsēh ḵāzāḇ wəsēṯer mayim yišəṭōfû: </p>
 <p>18 wəḵupar bərîṯəḵem ’eṯ-māweṯ wəḥāzûṯəḵem ’eṯ-šə’wōl lō’ ṯāqûm šwōṭ šwōṭēf kî y<sup>a</sup>‘ăḇōr wihəyîṯem lwō ləmirəmās: </p>
 <p>19 midê ‘āḇərwō yiqq<sup>a</sup>ḥ ’eṯəḵem kî-ḇabōqer babōqer y<sup>a</sup>‘ăḇōr bayywōm ûḇallāyəlâ wəhāyâ raq-zəwā‘â hāḇîn šəmû‘â: </p>
 <p>20 kî-qāṣar hammaṣṣā‘ mēhiśətārē‘a wəhammassēḵâ ṣārâ kəhiṯəkannēs: </p>
 <p>21 kî ḵəhar-pərāṣîm yāqûm yəhwâ kə‘ēmeq bəḡiḇə‘wōn yirəgāz l<sup>a</sup>‘ăśwōṯ m<sup>a</sup>‘ăśēhû zār m<sup>a</sup>‘ăśēhû wəl<sup>a</sup>‘ăḇōḏ ‘ăḇōḏāṯwō nāḵərîyâ ‘ăḇōḏāṯwō: </p>
 <p>22 wə‘atâ ’al-tiṯəlwōṣāṣû pen-yeḥəzəqû mwōsərêḵem kî-ḵālâ wəneḥĕrāṣâ šām<sup>a</sup>‘ətî mē’ēṯ ’ăḏōnāy yəhwih ṣəḇā’wōṯ ‘al-kāl-hā’āreṣ: </p>
 <p>23 ha’ăzînû wəšimə‘û qwōlî haqəšîḇû wəšimə‘û ’imərāṯî: </p>
 <p>24 hăḵōl hayywōm y<sup>a</sup>ḥărōš h<sup>a</sup>ḥōrēš lizərō‘a yəfat<sup>a</sup>ḥ wîśadēḏ ’aḏəmāṯwō: </p>
 <p>25 hălwō’ ’im-šiûâ fāneyhā wəhēfîṣ qeṣ<sup>a</sup>ḥ wəḵammōn yizərōq wəśām ḥiṭṭâ śwōrâ ûśə‘ōrâ nisəmān wəḵussemeṯ gəḇulāṯwō: </p>
 <p>26 wəyissərwō lammišəpāṭ ’ĕlōhāyw ywōrennû: </p>
 <p>27 kî lō’ ḇeḥārûṣ yûḏaš qeṣ<sup>a</sup>ḥ wə’wōfan ‘ăḡālâ ‘al-kammōn yûssāḇ kî ḇammaṭṭeh yēḥāḇeṭ qeṣ<sup>a</sup>ḥ wəḵammōn baššāḇeṭ: </p>
 <p>28 leḥem yûḏāq kî lō’ lāneṣ<sup>a</sup>ḥ ’āḏwōš yəḏûšennû wəhāmam giləgal ‘eḡəlāṯwō ûfārāšāyw lō’-yəḏuqqennû: </p>
 <p>29 gam-zō’ṯ mē‘im yəhwâ ṣəḇā’wōṯ yāṣā’â hifəlî’ ‘ēṣâ hiḡədîl tûšîyâ: s</p>
 </td>
 </tr></table>
 <p></p><hr>
 <center>
 <a href="isa029.htm">Next: Isaiah (Yisheyah) Chapter 29</a></center>
 </body>