<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze048.htm">Polyglot</a> 
 <a href="../kjv/eze048.htm">KJV</a> 
 <a href="../sep/eze048.htm">Sep</a> 
 <a href="../vul/eze048.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze047.htm">Previous</a> 
 <a href="hos001.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 48</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֖לֶּה שְׁמ֣וֹת הַשְּׁבָטִ֑ים מִקְצֵ֣ה צָפ֡וֹנָה אֶל־יַ֣ד דֶּֽרֶךְ־חֶתְלֹ֣ן׀ לְֽבוֹא־חֲמָ֡ת חֲצַ֣ר עֵינָן֩ גְּב֨וּל דַּמֶּ֤שֶׂק צָפ֙וֹנָה֙ אֶל־יַ֣ד חֲמָ֔ת וְהָיוּ־ל֧וֹ פְאַת־קָדִ֛ים הַיָּ֖ם דָּ֥ן אֶחָֽד׃ </span></p>
 <p align="RIGHT"><span lang="he">‎<a name="002">2</a> ‏וְעַ֣ל׀ גְּב֣וּל דָּ֗ן מִפְּאַ֥ת קָדִ֛ים עַד־פְּאַת־יָ֖מָּה אָשֵׁ֥ר אֶחָֽד׃ </span></p>
 <p align="RIGHT"><span lang="he">‎<a name="003">3</a> ‏וְעַ֣ל׀ גְּב֣וּל אָשֵׁ֗ר מִפְּאַ֥ת קָדִ֛ימָה וְעַד־פְּאַת־יָ֖מָּה נַפְתָּלִ֥י אֶחָֽד׃ </span></p>
 <p align="RIGHT"><span lang="he">‎<a name="004">4</a> ‏וְעַ֣ל׀ גְּב֣וּל נַפְתָּלִ֗י מִפְּאַ֥ת קָדִ֛מָה עַד־פְּאַת־יָ֖מָּה מְנַשֶּׁ֥ה אֶחָֽד׃ </span></p>
 <p align="RIGHT"><span lang="he">‎<a name="005">5</a> ‏וְעַ֣ל׀ גְּב֣וּל מְנַשֶּׁ֗ה מִפְּאַ֥ת קָדִ֛מָה עַד־פְּאַת־יָ֖מָּה אֶפְרַ֥יִם אֶחָֽד׃ </span></p>
 <p align="RIGHT"><span lang="he">‎<a name="006">6</a> ‏וְעַ֣ל׀ גְּב֣וּל אֶפְרַ֗יִם מִפְּאַ֥ת קָדִ֛ים וְעַד־פְּאַת־יָ֖מָּה רְאוּבֵ֥ן אֶחָֽד׃ </span></p>
 <p align="RIGHT"><span lang="he">‎<a name="007">7</a> ‏וְעַ֣ל׀ גְּב֣וּל רְאוּבֵ֗ן מִפְּאַ֥ת קָדִ֛ים עַד־פְּאַת־יָ֖מָּה יְהוּדָ֥ה אֶחָֽד׃ </span></p>
 <p align="RIGHT"><span lang="he">‎<a name="008">8</a> ‏וְעַל֙ גְּב֣וּל יְהוּדָ֔ה מִפְּאַ֥ת קָדִ֖ים עַד־פְּאַת־יָ֑מָּה תִּהְיֶ֣ה הַתְּרוּמָ֣ה אֲ‍ֽשֶׁר־תָּרִ֡ימוּ חֲמִשָּׁה֩ וְעֶשְׂרִ֨ים אֶ֜לֶף רֹ֗חַב וְאֹ֜רֶךְ כְּאַחַ֤ד הַחֲלָקִים֙ מִפְּאַ֤ת קָדִ֙ימָה֙ עַד־פְּאַת־יָ֔מָּה וְהָיָ֥ה הַמִּקְדָּ֖שׁ בְּתוֹכֽוֹ׃ </span></p>
 <p align="RIGHT"><span lang="he">‎<a name="009">9</a> ‏הַתְּרוּמָ֕ה אֲשֶׁ֥ר תָּרִ֖ימוּ לַֽיהוָ֑ה אֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף וְרֹ֖חַב עֲשֶׂ֥רֶת אֲלָפִֽים׃ </span></p>
 <p align="RIGHT"><span lang="he">‎<a name="010">10</a> ‏וּ֠לְאֵ֜לֶּה תִּהְיֶ֣ה תְרֽוּמַת־הַקֹּדֶשׁ֮ לַכֹּֽהֲנִים֒ צָפ֜וֹנָה חֲמִשָּׁ֧ה וְעֶשְׂרִ֣ים אֶ֗לֶף וְיָ֙מָּה֙ רֹ֚חַב עֲשֶׂ֣רֶת אֲלָפִ֔ים וְקָדִ֗ימָה רֹ֚חַב עֲשֶׂ֣רֶת אֲלָפִ֔ים וְנֶ֕גְבָּה אֹ֕רֶךְ חֲמִשָּׁ֥ה וְעֶשְׂרִ֖ים אָ֑לֶף וְהָיָ֥ה מִקְדַּשׁ־יְהוָ֖ה בְּתוֹכֽוֹ׃ </span></p>
 <p align="RIGHT"><span lang="he">‎<a name="011">11</a> ‏לַכֹּהֲנִ֤ים הַֽמְקֻדָּשׁ֙ מִבְּנֵ֣י צָד֔וֹק אֲשֶׁ֥ר שָׁמְר֖וּ מִשְׁמַרְתִּ֑י אֲשֶׁ֣ר לֹֽא־תָע֗וּ בִּתְעוֹת֙ בְּנֵ֣י יִשְׂרָאֵ֔ל כַּאֲשֶׁ֥ר תָּע֖וּ הַלְוִיִּֽם׃ ס</span></p>
 <p align="RIGHT"><span lang="he">‎<a name="012">12</a> ‏וְהָיְתָ֨ה לָהֶ֧ם תְּרוּמִיָּ֛ה מִתְּרוּמַ֥ת הָאָ֖רֶץ קֹ֣דֶשׁ קָדָשִׁ֑ים אֶל־גְּב֖וּל הַלְוִיִּֽם׃ </span></p>
 <p align="RIGHT"><span lang="he">‎<a name="013">13</a> ‏וְהַלְוִיִּ֗ם לְעֻמַּת֙ גְּב֣וּל הַכֹּהֲנִ֔ים חֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וְרֹ֖חַב עֲשֶׂ֣רֶת אֲלָפִ֑ים כָּל־אֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף וְרֹ֖חַב עֲשֶׂ֥רֶת אֲלָפִֽים׃ </span></p>
 <p align="RIGHT"><span lang="he">‎<a name="014">14</a> ‏וְלֹא־יִמְכְּר֣וּ מִמֶּ֗נּוּ וְלֹ֥א יָמֵ֛ר וְלֹ֥א <font color="brown">יעבור</font> <font color="blue">יַעֲבִ֖יר</font> רֵאשִׁ֣ית הָאָ֑רֶץ כִּי־קֹ֖דֶשׁ לַיהוָֽה׃ </span></p>
 <p align="RIGHT"><span lang="he">‎<a name="015">15</a> ‏וַחֲמֵ֨שֶׁת אֲלָפִ֜ים הַנּוֹתָ֣ר בָּרֹ֗חַב עַל־פְּנֵ֨י חֲמִשָּׁ֤ה וְעֶשְׂרִים֙ אֶ֔לֶף חֹֽל־ה֣וּא לָעִ֔יר לְמוֹשָׁ֖ב וּלְמִגְרָ֑שׁ וְהָיְתָ֥ה הָעִ֖יר <font color="brown">בתוכה</font> <font color="blue">בְּתוֹכֽוֹ׃</font> </span></p>
 <p align="RIGHT"><span lang="he">‎<a name="016">16</a> ‏וְאֵלֶּה֮ מִדּוֹתֶיהָ֒ פְּאַ֣ת צָפ֗וֹן חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּפְאַת־נֶ֕גֶב חֲמֵ֥שׁ <font color="brown">חמש</font> מֵא֖וֹת וְאַרְבַּ֣עַת אֲלָפִ֑ים וּמִפְּאַ֣ת קָדִ֗ים חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּפְאַת־יָ֕מָּה חֲמֵ֥שׁ מֵא֖וֹת וְאַרְבַּ֥עַת אֲלָפִֽים׃ </span></p>
 <p align="RIGHT"><span lang="he">‎<a name="017">17</a> ‏וְהָיָ֣ה מִגְרָשׁ֮ לָעִיר֒ צָפ֙וֹנָה֙ חֲמִשִּׁ֣ים וּמָאתַ֔יִם וְנֶ֖גְבָּה חֲמִשִּׁ֣ים וּמָאתָ֑יִם וְקָדִ֙ימָה֙ חֲמִשִּׁ֣ים וּמָאתַ֔יִם וְיָ֖מָּה חֲמִשִּׁ֥ים וּמָאתָֽיִם׃ </span></p>
 <p align="RIGHT"><span lang="he">‎<a name="018">18</a> ‏וְהַנּוֹתָ֨ר בָּאֹ֜רֶךְ לְעֻמַּ֣ת׀ תְּרוּמַ֣ת הַקֹּ֗דֶשׁ עֲשֶׂ֨רֶת אֲלָפִ֤ים קָדִ֙ימָה֙ וַעֲשֶׂ֤רֶת אֲלָפִים֙ יָ֔מָּה וְהָיָ֕ה לְעֻמַּ֖ת תְּרוּמַ֣ת הַקֹּ֑דֶשׁ וְהָיְתָ֤ה <font color="brown">תבואתה</font> <font color="blue">תְבֽוּאָתוֹ֙</font> לְלֶ֔חֶם לְעֹבְדֵ֖י הָעִֽיר׃ </span></p>
 <p align="RIGHT"><span lang="he">‎<a name="019">19</a> ‏וְהָעֹבֵ֖ד הָעִ֑יר יַעַבְד֕וּהוּ מִכֹּ֖ל שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="020">20</a> ‏כָּל־הַתְּרוּמָ֗ה חֲמִשָּׁ֤ה וְעֶשְׂרִים֙ אֶ֔לֶף בַּחֲמִשָּׁ֥ה וְעֶשְׂרִ֖ים אָ֑לֶף רְבִיעִ֗ית תָּרִ֙ימוּ֙ אֶת־תְּרוּמַ֣ת הַקֹּ֔דֶשׁ אֶל־אֲחֻזַּ֖ת הָעִֽיר׃ </span></p>
 <p align="RIGHT"><span lang="he">‎<a name="021">21</a> ‏וְהַנּוֹתָ֣ר לַנָּשִׂ֣יא מִזֶּ֣ה׀ וּמִזֶּ֣ה׀ לִתְרֽוּמַת־הַקֹּ֣דֶשׁ וְלַאֲחֻזַּ֪ת הָעִ֟יר אֶל־פְּנֵ֣י חֲמִשָּׁה֩ וְעֶשְׂרִ֨ים אֶ֥לֶף׀ תְּרוּמָה֮ עַד־גְּב֣וּל קָדִימָה֒ וְיָ֗מָּה עַל־פְּ֠נֵי חֲמִשָּׁ֨ה וְעֶשְׂרִ֥ים אֶ֙לֶף֙ עַל־גְּב֣וּל יָ֔מָּה לְעֻמַּ֥ת חֲלָקִ֖ים לַנָּשִׂ֑יא וְהָֽיְתָה֙ תְּרוּמַ֣ת הַקֹּ֔דֶשׁ וּמִקְדַּ֥שׁ הַבַּ֖יִת <font color="brown">בתוכה</font> <font color="blue">בְּתוֹכֽוֹ׃</font> </span></p>
 <p align="RIGHT"><span lang="he">‎<a name="022">22</a> ‏וּמֵאֲחֻזַּ֤ת הַלְוִיִּם֙ וּמֵאֲחֻזַּ֣ת הָעִ֔יר בְּת֛וֹךְ אֲשֶׁ֥ר לַנָּשִׂ֖יא יִֽהְיֶ֑ה בֵּ֣ין׀ גְּב֣וּל יְהוּדָ֗ה וּבֵין֙ גְּב֣וּל בִּנְיָמִ֔ן לַנָּשִׂ֖יא יִהְיֶֽה׃ </span></p>
 <p align="RIGHT"><span lang="he">‎<a name="023">23</a> ‏וְיֶ֖תֶר הַשְּׁבָטִ֑ים מִפְּאַ֥ת קָדִ֛ימָה עַד־פְּאַת־יָ֖מָּה בִּנְיָמִ֥ן אֶחָֽד׃ </span></p>
 <p align="RIGHT"><span lang="he">‎<a name="024">24</a> ‏וְעַ֣ל׀ גְּב֣וּל בִּנְיָמִ֗ן מִפְּאַ֥ת קָדִ֛ימָה עַד־פְּאַת־יָ֖מָּה שִׁמְע֥וֹן אֶחָֽד׃ </span></p>
 <p align="RIGHT"><span lang="he">‎<a name="025">25</a> ‏וְעַ֣ל׀ גְּב֣וּל שִׁמְע֗וֹן מִפְּאַ֥ת קָדִ֛ימָה עַד־פְּאַת־יָ֖מָּה יִשָׂשכָ֥ר אֶחָֽד׃ </span></p>
 <p align="RIGHT"><span lang="he">‎<a name="026">26</a> ‏וְעַ֣ל׀ גְּב֣וּל יִשָׂשכָ֗ר מִפְּאַ֥ת קָדִ֛ימָה עַד־פְּאַת־יָ֖מָּה זְבוּלֻ֥ן אֶחָֽד׃ </span></p>
 <p align="RIGHT"><span lang="he">‎<a name="027">27</a> ‏וְעַ֣ל׀ גְּב֣וּל זְבוּלֻ֗ן מִפְּאַ֥ת קָדִ֛מָה עַד־פְּאַת־יָ֖מָּה גָּ֥ד אֶחָֽד׃ </span></p>
 <p align="RIGHT"><span lang="he">‎<a name="028">28</a> ‏וְעַל֙ גְּב֣וּל גָּ֔ד אֶל־פְּאַ֖ת נֶ֣גֶב תֵּימָ֑נָה וְהָיָ֨ה גְב֜וּל מִתָּמָ֗ר מֵ֚י מְרִיבַ֣ת קָדֵ֔שׁ נַחֲלָ֖ה עַל־הַיָּ֥ם הַגָּדֽוֹל׃ </span></p>
 <p align="RIGHT"><span lang="he">‎<a name="029">29</a> ‏זֹ֥את הָאָ֛רֶץ אֲשֶׁר־תַּפִּ֥ילוּ מִֽנַּחֲלָ֖ה לְשִׁבְטֵ֣י יִשְׂרָאֵ֑ל וְאֵ֙לֶּה֙ מַחְלְקוֹתָ֔ם נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="030">30</a> ‏וְאֵ֖לֶּה תּוֹצְאֹ֣ת הָעִ֑יר מִפְּאַ֣ת צָפ֔וֹן חֲמֵ֥שׁ מֵא֛וֹת וְאַרְבַּ֥עַת אֲלָפִ֖ים מִדָּֽה׃ </span></p>
 <p align="RIGHT"><span lang="he">‎<a name="031">31</a> ‏וְשַׁעֲרֵ֣י הָעִ֗יר עַל־שְׁמוֹת֙ שִׁבְטֵ֣י יִשְׂרָאֵ֔ל שְׁעָרִ֥ים שְׁלוֹשָׁ֖ה צָפ֑וֹנָה שַׁ֣עַר רְאוּבֵ֞ן אֶחָ֗ד שַׁ֤עַר יְהוּדָה֙ אֶחָ֔ד שַׁ֥עַר לֵוִ֖י אֶחָֽד׃ </span></p>
 <p align="RIGHT"><span lang="he">‎<a name="032">32</a> ‏וְאֶל־פְּאַ֣ת קָדִ֗ימָה חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּשְׁעָרִ֖ים שְׁלֹשָׁ֑ה וְשַׁ֨עַר יוֹסֵ֜ף אֶחָ֗ד שַׁ֤עַר בִּנְיָמִן֙ אֶחָ֔ד שַׁ֥עַר דָּ֖ן אֶחָֽד׃ </span></p>
 <p align="RIGHT"><span lang="he">‎<a name="033">33</a> ‏וּפְאַת־נֶ֗גְבָּה חֲמֵ֨שׁ מֵא֜וֹת וְאַרְבַּ֤עַת אֲלָפִים֙ מִדָּ֔ה וּשְׁעָרִ֖ים שְׁלֹשָׁ֑ה שַׁ֣עַר שִׁמְע֞וֹן אֶחָ֗ד שַׁ֤עַר יִשָּׂשכָר֙ אֶחָ֔ד שַׁ֥עַר זְבוּלֻ֖ן אֶחָֽד׃ </span></p>
 <p align="RIGHT"><span lang="he">‎<a name="034">34</a> ‏פְּאַת־יָ֗מָּה חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים שַֽׁעֲרֵיהֶ֖ם שְׁלֹשָׁ֑ה שַׁ֣עַר גָּ֞ד אֶחָ֗ד שַׁ֤עַר אָשֵׁר֙ אֶחָ֔ד שַׁ֥עַר נַפְתָּלִ֖י אֶחָֽד׃ </span></p>
 <p align="RIGHT"><span lang="he">‎<a name="035">35</a> ‏סָבִ֕יב שְׁמֹנָ֥ה עָשָׂ֖ר אָ֑לֶף וְשֵׁם־הָעִ֥יר מִיּ֖וֹם יְהוָ֥ה׀ שָֽׁמָּה׃ </span></p>
 <p></p>
 </td>
 <td width="50%">
 <p>1 wə’ēlleh šəmwōṯ haššəḇāṭîm miqəṣēh ṣāfwōnâ ’el-yaḏ dereḵə-ḥeṯəlōn| ləḇwō’-ḥămāṯ ḥăṣar ‘ênān gəḇûl dammeśeq ṣāfwōnâ ’el-yaḏ ḥămāṯ wəhāyû-lwō fə’aṯ-qāḏîm hayyām dān ’eḥāḏ: </p>
 <p>2 wə‘al| gəḇûl dān mipə’aṯ qāḏîm ‘aḏ-pə’aṯ-yāmmâ ’āšēr ’eḥāḏ: </p>
 <p>3 wə‘al| gəḇûl ’āšēr mipə’aṯ qāḏîmâ wə‘aḏ-pə’aṯ-yāmmâ nafətālî ’eḥāḏ: </p>
 <p>4 wə‘al| gəḇûl nafətālî mipə’aṯ qāḏimâ ‘aḏ-pə’aṯ-yāmmâ mənaššeh ’eḥāḏ: </p>
 <p>5 wə‘al| gəḇûl mənaššeh mipə’aṯ qāḏimâ ‘aḏ-pə’aṯ-yāmmâ ’efərayim ’eḥāḏ: </p>
 <p>6 wə‘al| gəḇûl ’efərayim mipə’aṯ qāḏîm wə‘aḏ-pə’aṯ-yāmmâ rə’ûḇēn ’eḥāḏ: </p>
 <p>7 wə‘al| gəḇûl rə’ûḇēn mipə’aṯ qāḏîm ‘aḏ-pə’aṯ-yāmmâ yəhûḏâ ’eḥāḏ: </p>
 <p>8 wə‘al gəḇûl yəhûḏâ mipə’aṯ qāḏîm ‘aḏ-pə’aṯ-yāmmâ tihəyeh hatərûmâ ’ă‍šer-tārîmû ḥămiššâ wə‘eśərîm ’elef rōḥaḇ wə’ōreḵə kə’<sup>a</sup>ḥaḏ h<sup>a</sup>ḥălāqîm mipə’aṯ qāḏîmâ ‘aḏ-pə’aṯ-yāmmâ wəhāyâ hammiqədāš bəṯwōḵwō: </p>
 <p>9 hatərûmâ ’ăšer tārîmû layhwâ ’ōreḵə ḥămiššâ wə‘eśərîm ’elef wərōḥaḇ ‘ăśereṯ ’ălāfîm: </p>
 <p>10 ûlə’ēlleh tihəyeh ṯərûmaṯ-haqqōḏeš lakōhănîm ṣāfwōnâ ḥămiššâ wə‘eśərîm ’elef wəyāmmâ rōḥaḇ ‘ăśereṯ ’ălāfîm wəqāḏîmâ rōḥaḇ ‘ăśereṯ ’ălāfîm wəneḡəbâ ’ōreḵə ḥămiššâ wə‘eśərîm ’ālef wəhāyâ miqədaš-yəhwâ bəṯwōḵwō: </p>
 <p>11 lakōhănîm haməqudāš mibənê ṣāḏwōq ’ăšer šāmərû mišəmarətî ’ăšer lō’-ṯā‘û biṯə‘wōṯ bənê yiśərā’ēl ka’ăšer tā‘û haləwîyim: s</p>
 <p>12 wəhāyəṯâ lâem tərûmîyâ mitərûmaṯ hā’āreṣ qōḏeš qāḏāšîm ’el-gəḇûl haləwîyim: </p>
 <p>13 wəhaləwîyim lə‘ummaṯ gəḇûl hakōhănîm ḥămiššâ wə‘eśərîm ’elef ’ōreḵə wərōḥaḇ ‘ăśereṯ ’ălāfîm kāl-’ōreḵə ḥămiššâ wə‘eśərîm ’elef wərōḥaḇ ‘ăśereṯ ’ălāfîm: </p>
 <p>14 wəlō’-yiməkərû mimmennû wəlō’ yāmēr wəlō’ <font color="brown">y<sup>a</sup>‘ăḇûr</font> <font color="blue">y<sup>a</sup>‘ăḇîr</font> rē’šîṯ hā’āreṣ kî-qōḏeš layhwâ: </p>
 <p>15 w<sup>a</sup>ḥămēšeṯ ’ălāfîm hannwōṯār bārōḥaḇ ‘al-pənê ḥămiššâ wə‘eśərîm ’elef ḥōl-hû’ lā‘îr ləmwōšāḇ ûləmiḡərāš wəhāyəṯâ hā‘îr <font color="brown">bəṯwōḵōh</font> <font color="blue">bəṯwōḵwō:</font> </p>
 <p>16 wə’ēlleh midwōṯeyhā pə’aṯ ṣāfwōn ḥămēš mē’wōṯ wə’arəb<sup>a</sup>‘aṯ ’ălāfîm ûfə’aṯ-neḡeḇ ḥămēš <font color="brown">ḥămēš</font> mē’wōṯ wə’arəb<sup>a</sup>‘aṯ ’ălāfîm ûmipə’aṯ qāḏîm ḥămēš mē’wōṯ wə’arəb<sup>a</sup>‘aṯ ’ălāfîm ûfə’aṯ-yāmmâ ḥămēš mē’wōṯ wə’arəb<sup>a</sup>‘aṯ ’ălāfîm: </p>
 <p>17 wəhāyâ miḡərāš lā‘îr ṣāfwōnâ ḥămiššîm ûmā’ṯayim wəneḡəbâ ḥămiššîm ûmā’ṯāyim wəqāḏîmâ ḥămiššîm ûmā’ṯayim wəyāmmâ ḥămiššîm ûmā’ṯāyim: </p>
 <p>18 wəhannwōṯār bā’ōreḵə lə‘ummaṯ| tərûmaṯ haqqōḏeš ‘ăśereṯ ’ălāfîm qāḏîmâ w<sup>a</sup>‘ăśereṯ ’ălāfîm yāmmâ wəhāyâ lə‘ummaṯ tərûmaṯ haqqōḏeš wəhāyəṯâ <font color="brown">ṯəḇû’āṯōh</font> <font color="blue">ṯəḇû’āṯwō</font> ləleḥem lə‘ōḇəḏê hā‘îr: </p>
 <p>19 wəhā‘ōḇēḏ hā‘îr y<sup>a</sup>‘aḇəḏûhû mikōl šiḇəṭê yiśərā’ēl: </p>
 <p>20 kāl-hatərûmâ ḥămiššâ wə‘eśərîm ’elef b<sup>a</sup>ḥămiššâ wə‘eśərîm ’ālef rəḇî‘îṯ tārîmû ’eṯ-tərûmaṯ haqqōḏeš ’el-’ăḥuzzaṯ hā‘îr: </p>
 <p>21 wəhannwōṯār lannāśî’ mizzeh| ûmizzeh| liṯərûmaṯ-haqqōḏeš wəla’ăḥuzzaṯ hā‘îr ’el-pənê ḥămiššâ wə‘eśərîm ’elef| tərûmâ ‘aḏ-gəḇûl qāḏîmâ wəyāmmâ ‘al-pənê ḥămiššâ wə‘eśərîm ’elef ‘al-gəḇûl yāmmâ lə‘ummaṯ ḥălāqîm lannāśî’ wəhāyəṯâ tərûmaṯ haqqōḏeš ûmiqədaš habayiṯ <font color="brown">bəṯwōḵōh</font> <font color="blue">bəṯwōḵwō:</font> </p>
 <p>22 ûmē’ăḥuzzaṯ haləwîyim ûmē’ăḥuzzaṯ hā‘îr bəṯwōḵə ’ăšer lannāśî’ yihəyeh bên| gəḇûl yəhûḏâ ûḇên gəḇûl binəyāmin lannāśî’ yihəyeh: </p>
 <p>23 wəyeṯer haššəḇāṭîm mipə’aṯ qāḏîmâ ‘aḏ-pə’aṯ-yāmmâ binəyāmin ’eḥāḏ: </p>
 <p>24 wə‘al| gəḇûl binəyāmin mipə’aṯ qāḏîmâ ‘aḏ-pə’aṯ-yāmmâ šimə‘wōn ’eḥāḏ: </p>
 <p>25 wə‘al| gəḇûl šimə‘wōn mipə’aṯ qāḏîmâ ‘aḏ-pə’aṯ-yāmmâ yiśāsḵār ’eḥāḏ: </p>
 <p>26 wə‘al| gəḇûl yiśāsḵār mipə’aṯ qāḏîmâ ‘aḏ-pə’aṯ-yāmmâ zəḇûlun ’eḥāḏ: </p>
 <p>27 wə‘al| gəḇûl zəḇûlun mipə’aṯ qāḏimâ ‘aḏ-pə’aṯ-yāmmâ gāḏ ’eḥāḏ: </p>
 <p>28 wə‘al gəḇûl gāḏ ’el-pə’aṯ neḡeḇ têmānâ wəhāyâ ḡəḇûl mitāmār mê mərîḇaṯ qāḏēš n<sup>a</sup>ḥălâ ‘al-hayyām hagāḏwōl: </p>
 <p>29 zō’ṯ hā’āreṣ ’ăšer-tapîlû minn<sup>a</sup>ḥălâ ləšiḇəṭê yiśərā’ēl wə’ēlleh m<sup>a</sup>ḥələqwōṯām nə’um ’ăḏōnāy yəhwih: f</p>
 <p>30 wə’ēlleh twōṣə’ōṯ hā‘îr mipə’aṯ ṣāfwōn ḥămēš mē’wōṯ wə’arəb<sup>a</sup>‘aṯ ’ălāfîm midâ: </p>
 <p>31 wəš<sup>a</sup>‘ărê hā‘îr ‘al-šəmwōṯ šiḇəṭê yiśərā’ēl šə‘ārîm šəlwōšâ ṣāfwōnâ š<sup>a</sup>‘ar rə’ûḇēn ’eḥāḏ š<sup>a</sup>‘ar yəhûḏâ ’eḥāḏ š<sup>a</sup>‘ar lēwî ’eḥāḏ: </p>
 <p>32 wə’el-pə’aṯ qāḏîmâ ḥămēš mē’wōṯ wə’arəb<sup>a</sup>‘aṯ ’ălāfîm ûšə‘ārîm šəlōšâ wəš<sup>a</sup>‘ar ywōsēf ’eḥāḏ š<sup>a</sup>‘ar binəyāmin ’eḥāḏ š<sup>a</sup>‘ar dān ’eḥāḏ: </p>
 <p>33 ûfə’aṯ-neḡəbâ ḥămēš mē’wōṯ wə’arəb<sup>a</sup>‘aṯ ’ălāfîm midâ ûšə‘ārîm šəlōšâ š<sup>a</sup>‘ar šimə‘wōn ’eḥāḏ š<sup>a</sup>‘ar yiśśāsḵār ’eḥāḏ š<sup>a</sup>‘ar zəḇûlun ’eḥāḏ: </p>
 <p>34 pə’aṯ-yāmmâ ḥămēš mē’wōṯ wə’arəb<sup>a</sup>‘aṯ ’ălāfîm š<sup>a</sup>‘ărêhem šəlōšâ š<sup>a</sup>‘ar gāḏ ’eḥāḏ š<sup>a</sup>‘ar ’āšēr ’eḥāḏ š<sup>a</sup>‘ar nafətālî ’eḥāḏ: </p>
 <p>35 sāḇîḇ šəmōnâ ‘āśār ’ālef wəšēm-hā‘îr mîywōm yəhwâ| šāmmâ: </p>
 </td>
 </tr></table>
 <p></p><hr>
 <center>
 <a href="hos001.htm">Next: Hosea (Hoshea) Chapter 1</a></center>
 </body>