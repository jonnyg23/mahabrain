<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc004.htm">Polyglot</a> 
 <a href="../kjv/ecc004.htm">KJV</a> 
 <a href="../sep/ecc004.htm">Sep</a> 
 <a href="../vul/ecc004.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc003.htm">Previous</a> 
 <a href="ecc005.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְשַׁ֣בְתִּֽי אֲנִ֗י וָאֶרְאֶה֙ אֶת־כָּל־הָ֣עֲשֻׁקִ֔ים אֲשֶׁ֥ר נַעֲשִׂ֖ים תַּ֣חַת הַשָּׁ֑מֶשׁ וְהִנֵּ֣ה׀ דִּמְעַ֣ת הָעֲשֻׁקִ֗ים וְאֵ֤ין לָהֶם֙ מְנַחֵ֔ם וּמִיַּ֤ד עֹֽשְׁקֵיהֶם֙ כֹּ֔חַ וְאֵ֥ין לָהֶ֖ם מְנַחֵֽם׃ </span></p>
 <p align="RIGHT"><span lang="he">‎<a name="002">2</a> ‏וְשַׁבֵּ֧חַ אֲנִ֛י אֶת־הַמֵּתִ֖ים שֶׁכְּבָ֣ר מֵ֑תוּ מִן־הַ֣חַיִּ֔ים אֲשֶׁ֛ר הֵ֥מָּה חַיִּ֖ים עֲדֶֽנָה׃ </span></p>
 <p align="RIGHT"><span lang="he">‎<a name="003">3</a> ‏וְטוֹב֙ מִשְּׁנֵיהֶ֔ם אֵ֥ת אֲשֶׁר־עֲדֶ֖ן לֹ֣א הָיָ֑ה אֲשֶׁ֤ר לֹֽא־רָאָה֙ אֶת־הַמַּעֲשֶׂ֣ה הָרָ֔ע אֲשֶׁ֥ר נַעֲשָׂ֖ה תַּ֥חַת הַשָּֽׁמֶשׁ׃ </span></p>
 <p align="RIGHT"><span lang="he">‎<a name="004">4</a> ‏וְרָאִ֨יתִֽי אֲנִ֜י אֶת־כָּל־עָמָ֗ל וְאֵת֙ כָּל־כִּשְׁר֣וֹן הַֽמַּעֲשֶׂ֔ה כִּ֛י הִ֥יא קִנְאַת־אִ֖ישׁ מֵרֵעֵ֑הוּ גַּם־זֶ֥ה הֶ֖בֶל וּרְע֥וּת רֽוּחַ׃ </span></p>
 <p align="RIGHT"><span lang="he">‎<a name="005">5</a> ‏הַכְּסִיל֙ חֹבֵ֣ק אֶת־יָדָ֔יו וְאֹכֵ֖ל אֶת־בְּשָׂרֽוֹ׃ </span></p>
 <p align="RIGHT"><span lang="he">‎<a name="006">6</a> ‏ט֕וֹב מְלֹ֥א כַ֖ף נָ֑חַת מִמְּלֹ֥א חָפְנַ֛יִם עָמָ֖ל וּרְע֥וּת רֽוּחַ׃ </span></p>
 <p align="RIGHT"><span lang="he">‎<a name="007">7</a> ‏וְשַׁ֧בְתִּי אֲנִ֛י וָאֶרְאֶ֥ה הֶ֖בֶל תַּ֥חַת הַשָּֽׁמֶשׁ׃ </span></p>
 <p align="RIGHT"><span lang="he">‎<a name="008">8</a> ‏יֵ֣שׁ אֶחָד֩ וְאֵ֨ין שֵׁנִ֜י גַּ֣ם בֵּ֧ן וָאָ֣ח אֵֽין־ל֗וֹ וְאֵ֥ין קֵץ֙ לְכָל־עֲמָל֔וֹ גַּם־<font color="brown">עיניו</font> <font color="blue">עֵינ֖וֹ</font> לֹא־תִשְׂבַּ֣ע עֹ֑שֶׁר וּלְמִ֣י׀ אֲנִ֣י עָמֵ֗ל וּמְחַסֵּ֤ר אֶת־נַפְשִׁי֙ מִטּוֹבָ֔ה גַּם־זֶ֥ה הֶ֛בֶל וְעִנְיַ֥ן רָ֖ע הֽוּא׃ </span></p>
 <p align="RIGHT"><span lang="he">‎<a name="009">9</a> ‏טוֹבִ֥ים הַשְּׁנַ֖יִם מִן־הָאֶחָ֑ד אֲשֶׁ֧ר יֵשׁ־לָהֶ֛ם שָׂכָ֥ר ט֖וֹב בַּעֲמָלָֽם׃ </span></p>
 <p align="RIGHT"><span lang="he">‎<a name="010">10</a> ‏כִּ֣י אִם־יִפֹּ֔לוּ הָאֶחָ֖ד יָקִ֣ים אֶת־חֲבֵר֑וֹ וְאִ֣יל֗וֹ הָֽאֶחָד֙ שֶׁיִּפּ֔וֹל וְאֵ֥ין שֵׁנִ֖י לַהֲקִימֽוֹ׃ </span></p>
 <p align="RIGHT"><span lang="he">‎<a name="011">11</a> ‏גַּ֛ם אִם־יִשְׁכְּב֥וּ שְׁנַ֖יִם וְחַ֣ם לָהֶ֑ם וּלְאֶחָ֖ד אֵ֥יךְ יֵחָֽם׃ </span></p>
 <p align="RIGHT"><span lang="he">‎<a name="012">12</a> ‏וְאִֽם־יִתְקְפוֹ֙ הָאֶחָ֔ד הַשְּׁנַ֖יִם יַעַמְד֣וּ נֶגְדּ֑וֹ וְהַחוּט֙ הַֽמְשֻׁלָּ֔שׁ לֹ֥א בִמְהֵרָ֖ה יִנָּתֵֽק׃ </span></p>
 <p align="RIGHT"><span lang="he">‎<a name="013">13</a> ‏ט֛וֹב יֶ֥לֶד מִסְכֵּ֖ן וְחָכָ֑ם מִמֶּ֤לֶךְ זָקֵן֙ וּכְסִ֔יל אֲשֶׁ֛ר לֹא־יָדַ֥ע לְהִזָּהֵ֖ר עֽוֹד׃ </span></p>
 <p align="RIGHT"><span lang="he">‎<a name="014">14</a> ‏כִּֽי־מִבֵּ֥ית הָסוּרִ֖ים יָצָ֣א לִמְלֹ֑ךְ כִּ֛י גַּ֥ם בְּמַלְכוּת֖וֹ נוֹלַ֥ד רָֽשׁ׃ </span></p>
 <p align="RIGHT"><span lang="he">‎<a name="015">15</a> ‏רָאִ֙יתִי֙ אֶת־כָּל־הַ֣חַיִּ֔ים הַֽמְהַלְּכִ֖ים תַּ֣חַת הַשָּׁ֑מֶשׁ עִ֚ם הַיֶּ֣לֶד הַשֵּׁנִ֔י אֲשֶׁ֥ר יַעֲמֹ֖ד תַּחְתָּֽיו׃ </span></p>
 <p align="RIGHT"><span lang="he">‎<a name="016">16</a> ‏אֵֽין־קֵ֣ץ לְכָל־הָעָ֗ם לְכֹ֤ל אֲשֶׁר־הָיָה֙ לִפְנֵיהֶ֔ם גַּ֥ם הָאַחֲרוֹנִ֖ים לֹ֣א יִשְׂמְחוּ־ב֑וֹ כִּֽי־גַם־זֶ֥ה הֶ֖בֶל וְרַעְי֥וֹן רֽוּחַ׃ </span></p>
 <p align="RIGHT"><span lang="he">‎<a name="017">17</a> ‏שְׁמֹ֣ר <font color="brown">רגליך</font> <font color="blue">רַגְלְךָ֗</font> כַּאֲשֶׁ֤ר תֵּלֵךְ֙ אֶל־בֵּ֣ית הָאֱלֹהִ֔ים וְקָר֣וֹב לִשְׁמֹ֔עַ מִתֵּ֥ת הַכְּסִילִ֖ים זָ֑בַח כִּֽי־אֵינָ֥ם יוֹדְעִ֖ים לַעֲשׂ֥וֹת רָֽע׃ </span></p>
 </td>
 <td width="50%">
 <p>1 wəšaḇətî ’ănî wā’erə’eh ’eṯ-kāl-hā‘ăšuqîm ’ăšer n<sup>a</sup>‘ăśîm t<sup>a</sup>ḥaṯ haššāmeš wəhinnēh| dimə‘aṯ hā‘ăšuqîm wə’ên lâem mən<sup>a</sup>ḥēm ûmîyaḏ ‘ōšəqêhem kōḥa wə’ên lâem mən<sup>a</sup>ḥēm: </p>
 <p>2 wəšabēḥa ’ănî ’eṯ-hammēṯîm šekəḇār mēṯû min-h<sup>a</sup>ḥayyîm ’ăšer hēmmâ ḥayyîm ‘ăḏenâ: </p>
 <p>3 wəṭwōḇ miššənêhem ’ēṯ ’ăšer-‘ăḏen lō’ hāyâ ’ăšer lō’-rā’â ’eṯ-hamm<sup>a</sup>‘ăśeh hārā‘ ’ăšer n<sup>a</sup>‘ăśâ t<sup>a</sup>ḥaṯ haššāmeš: </p>
 <p>4 wərā’îṯî ’ănî ’eṯ-kāl-‘āmāl wə’ēṯ kāl-kišərwōn hamm<sup>a</sup>‘ăśeh kî hî’ qinə’aṯ-’îš mērē‘ēhû gam-zeh heḇel ûrə‘ûṯ rûḥa: </p>
 <p>5 hakəsîl ḥōḇēq ’eṯ-yāḏāyw wə’ōḵēl ’eṯ-bəśārwō: </p>
 <p>6 ṭwōḇ məlō’ ḵaf nāḥaṯ mimməlō’ ḥāfənayim ‘āmāl ûrə‘ûṯ rûḥa: </p>
 <p>7 wəšaḇətî ’ănî wā’erə’eh heḇel t<sup>a</sup>ḥaṯ haššāmeš: </p>
 <p>8 yēš ’eḥāḏ wə’ên šēnî gam bēn wā’āḥ ’ên-lwō wə’ên qēṣ ləḵāl-‘ămālwō gam-<font color="brown">‘ênāyw</font> <font color="blue">‘ênwō</font> lō’-ṯiśəb<sup>a</sup>‘ ‘ōšer ûləmî| ’ănî ‘āmēl ûməḥassēr ’eṯ-nafəšî miṭṭwōḇâ gam-zeh heḇel wə‘inəyan rā‘ hû’: </p>
 <p>9 ṭwōḇîm haššənayim min-hā’eḥāḏ ’ăšer yēš-lâem śāḵār ṭwōḇ b<sup>a</sup>‘ămālām: </p>
 <p>10 kî ’im-yipōlû hā’eḥāḏ yāqîm ’eṯ-ḥăḇērwō wə’îlwō hā’eḥāḏ šeyyipwōl wə’ên šēnî lahăqîmwō: </p>
 <p>11 gam ’im-yišəkəḇû šənayim wəḥam lâem ûlə’eḥāḏ ’êḵə yēḥām: </p>
 <p>12 wə’im-yiṯəqəfwō hā’eḥāḏ haššənayim y<sup>a</sup>‘aməḏû neḡədwō wəh<sup>a</sup>ḥûṭ haməšullāš lō’ ḇiməhērâ yinnāṯēq: </p>
 <p>13 ṭwōḇ yeleḏ misəkēn wəḥāḵām mimmeleḵə zāqēn ûḵəsîl ’ăšer lō’-yāḏ<sup>a</sup>‘ ləhizzâēr ‘wōḏ: </p>
 <p>14 kî-mibêṯ hāsûrîm yāṣā’ liməlōḵə kî gam bəmaləḵûṯwō nwōlaḏ rāš: </p>
 <p>15 rā’îṯî ’eṯ-kāl-h<sup>a</sup>ḥayyîm haməhalləḵîm t<sup>a</sup>ḥaṯ haššāmeš ‘im hayyeleḏ haššēnî ’ăšer y<sup>a</sup>‘ămōḏ t<sup>a</sup>ḥətāyw: </p>
 <p>16 ’ên-qēṣ ləḵāl-hā‘ām ləḵōl ’ăšer-hāyâ lifənêhem gam hā’<sup>a</sup>ḥărwōnîm lō’ yiśəməḥû-ḇwō kî-ḡam-zeh heḇel wər<sup>a</sup>‘əywōn rûḥa: </p>
 <p>17 šəmōr <font color="brown">raḡəleyḵā</font> <font color="blue">raḡələḵā</font> ka’ăšer tēlēḵə ’el-bêṯ hā’ĕlōhîm wəqārwōḇ lišəmō‘a mitēṯ hakəsîlîm zāḇ<sup>a</sup>ḥ kî-’ênām ywōḏə‘îm l<sup>a</sup>‘ăśwōṯ rā‘: </p>
 </td>
 </tr></table>
 <p></p><hr>
 <center>
 <a href="ecc005.htm">Next: Ecclesiastes (Qohelet) Chapter 5</a></center>
 </body>