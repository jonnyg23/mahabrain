<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo018.htm">Polyglot</a> 
 <a href="../kjv/exo018.htm">KJV</a> 
 <a href="../sep/exo018.htm">Sep</a> 
 <a href="../vul/exo018.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo017.htm">Previous</a> 
 <a href="exo019.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁמַ֞ע יִתְר֨וֹ כֹהֵ֤ן מִדְיָן֙ חֹתֵ֣ן מֹשֶׁ֔ה אֵת֩ כָּל־אֲשֶׁ֨ר עָשָׂ֤ה אֱלֹהִים֙ לְמֹשֶׁ֔ה וּלְיִשְׂרָאֵ֖ל עַמּ֑וֹ כִּֽי־הוֹצִ֧יא יְהוָ֛ה אֶת־יִשְׂרָאֵ֖ל מִמִּצְרָֽיִם׃ </span></p>
 <p align="RIGHT"><span lang="he">‎<a name="002">2</a> ‏וַיִּקַּ֗ח יִתְרוֹ֙ חֹתֵ֣ן מֹשֶׁ֔ה אֶת־צִפֹּרָ֖ה אֵ֣שֶׁת מֹשֶׁ֑ה אַחַ֖ר שִׁלּוּחֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וְאֵ֖ת שְׁנֵ֣י בָנֶ֑יהָ אֲשֶׁ֨ר שֵׁ֤ם הָֽאֶחָד֙ גֵּֽרְשֹׁ֔ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃ </span></p>
 <p align="RIGHT"><span lang="he">‎<a name="004">4</a> ‏וְשֵׁ֥ם הָאֶחָ֖ד אֱלִיעֶ֑זֶר כִּֽי־אֱלֹהֵ֤י אָבִי֙ בְּעֶזְרִ֔י וַיַּצִּלֵ֖נִי מֵחֶ֥רֶב פַּרְעֹֽה׃ </span></p>
 <p align="RIGHT"><span lang="he">‎<a name="005">5</a> ‏וַיָּבֹ֞א יִתְר֨וֹ חֹתֵ֥ן מֹשֶׁ֛ה וּבָנָ֥יו וְאִשְׁתּ֖וֹ אֶל־מֹשֶׁ֑ה אֶל־הַמִּדְבָּ֗ר אֲשֶׁר־ה֛וּא חֹנֶ֥ה שָׁ֖ם הַ֥ר הָאֱלֹהִֽים׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֙אמֶר֙ אֶל־מֹשֶׁ֔ה אֲנִ֛י חֹתֶנְךָ֥ יִתְר֖וֹ בָּ֣א אֵלֶ֑יךָ וְאִ֨שְׁתְּךָ֔ וּשְׁנֵ֥י בָנֶ֖יהָ עִמָּֽהּ׃ </span></p>
 <p align="RIGHT"><span lang="he">‎<a name="007">7</a> ‏וַיֵּצֵ֨א מֹשֶׁ֜ה לִקְרַ֣את חֹֽתְנ֗וֹ וַיִּשְׁתַּ֙חוּ֙ וַיִּשַּׁק־ל֔וֹ וַיִּשְׁאֲל֥וּ אִישׁ־לְרֵעֵ֖הוּ לְשָׁל֑וֹם וַיָּבֹ֖אוּ הָאֹֽהֱלָה׃ </span></p>
 <p align="RIGHT"><span lang="he">‎<a name="008">8</a> ‏וַיְסַפֵּ֤ר מֹשֶׁה֙ לְחֹ֣תְנ֔וֹ אֵת֩ כָּל־אֲשֶׁ֨ר עָשָׂ֤ה יְהוָה֙ לְפַרְעֹ֣ה וּלְמִצְרַ֔יִם עַ֖ל אוֹדֹ֣ת יִשְׂרָאֵ֑ל אֵ֤ת כָּל־הַתְּלָאָה֙ אֲשֶׁ֣ר מְצָאָ֣תַם בַּדֶּ֔רֶךְ וַיַּצִּלֵ֖ם יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּ֣חַדְּ יִתְר֔וֹ עַ֚ל כָּל־הַטּוֹבָ֔ה אֲשֶׁר־עָשָׂ֥ה יְהוָ֖ה לְיִשְׂרָאֵ֑ל אֲשֶׁ֥ר הִצִּיל֖וֹ מִיַּ֥ד מִצְרָֽיִם׃ </span></p>
 <p align="RIGHT"><span lang="he">‎<a name="010">10</a> ‏וַיֹּאמֶר֮ יִתְרוֹ֒ בָּר֣וּךְ יְהוָ֔ה אֲשֶׁ֨ר הִצִּ֥יל אֶתְכֶ֛ם מִיַּ֥ד מִצְרַ֖יִם וּמִיַּ֣ד פַּרְעֹ֑ה אֲשֶׁ֤ר הִצִּיל֙ אֶת־הָעָ֔ם מִתַּ֖חַת יַד־מִצְרָֽיִם׃ </span></p>
 <p align="RIGHT"><span lang="he">‎<a name="011">11</a> ‏עַתָּ֣ה יָדַ֔עְתִּי כִּֽי־גָד֥וֹל יְהוָ֖ה מִכָּל־הָאֱלֹהִ֑ים כִּ֣י בַדָּבָ֔ר אֲשֶׁ֥ר זָד֖וּ עֲלֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיִּקַּ֞ח יִתְר֨וֹ חֹתֵ֥ן מֹשֶׁ֛ה עֹלָ֥ה וּזְבָחִ֖ים לֵֽאלֹהִ֑ים וַיָּבֹ֨א אַהֲרֹ֜ן וְכֹ֣ל׀ זִקְנֵ֣י יִשְׂרָאֵ֗ל לֶאֱכָל־לֶ֛חֶם עִם־חֹתֵ֥ן מֹשֶׁ֖ה לִפְנֵ֥י הָאֱלֹהִֽים׃ </span></p>
 <p align="RIGHT"><span lang="he">‎<a name="013">13</a> ‏וַיְהִי֙ מִֽמָּחֳרָ֔ת וַיֵּ֥שֶׁב מֹשֶׁ֖ה לִשְׁפֹּ֣ט אֶת־הָעָ֑ם וַיַּעֲמֹ֤ד הָעָם֙ עַל־מֹשֶׁ֔ה מִן־הַבֹּ֖קֶר עַד־הָעָֽרֶב׃ </span></p>
 <p align="RIGHT"><span lang="he">‎<a name="014">14</a> ‏וַיַּרְא֙ חֹתֵ֣ן מֹשֶׁ֔ה אֵ֛ת כָּל־אֲשֶׁר־ה֥וּא עֹשֶׂ֖ה לָעָ֑ם וַיֹּ֗אמֶר מָֽה־הַדָּבָ֤ר הַזֶּה֙ אֲשֶׁ֨ר אַתָּ֤ה עֹשֶׂה֙ לָעָ֔ם מַדּ֗וּעַ אַתָּ֤ה יוֹשֵׁב֙ לְבַדֶּ֔ךָ וְכָל־הָעָ֛ם נִצָּ֥ב עָלֶ֖יךָ מִן־בֹּ֥קֶר עַד־עָֽרֶב׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֥אמֶר מֹשֶׁ֖ה לְחֹתְנ֑וֹ כִּֽי־יָבֹ֥א אֵלַ֛י הָעָ֖ם לִדְרֹ֥שׁ אֱלֹהִֽים׃ </span></p>
 <p align="RIGHT"><span lang="he">‎<a name="016">16</a> ‏כִּֽי־יִהְיֶ֨ה לָהֶ֤ם דָּבָר֙ בָּ֣א אֵלַ֔י וְשָׁ֣פַטְתִּ֔י בֵּ֥ין אִ֖ישׁ וּבֵ֣ין רֵעֵ֑הוּ וְהוֹדַעְתִּ֛י אֶת־חֻקֵּ֥י הָאֱלֹהִ֖ים וְאֶת־תּוֹרֹתָֽיו׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֛אמֶר חֹתֵ֥ן מֹשֶׁ֖ה אֵלָ֑יו לֹא־טוֹב֙ הַדָּבָ֔ר אֲשֶׁ֥ר אַתָּ֖ה עֹשֶֽׂה׃ </span></p>
 <p align="RIGHT"><span lang="he">‎<a name="018">18</a> ‏נָבֹ֣ל תִּבֹּ֔ל גַּם־אַתָּ֕ה גַּם־הָעָ֥ם הַזֶּ֖ה אֲשֶׁ֣ר עִמָּ֑ךְ כִּֽי־כָבֵ֤ד מִמְּךָ֙ הַדָּבָ֔ר לֹא־תוּכַ֥ל עֲשֹׂ֖הוּ לְבַדֶּֽךָ׃ </span></p>
 <p align="RIGHT"><span lang="he">‎<a name="019">19</a> ‏עַתָּ֞ה שְׁמַ֤ע בְּקֹלִי֙ אִיעָ֣צְךָ֔ וִיהִ֥י אֱלֹהִ֖ים עִמָּ֑ךְ הֱיֵ֧ה אַתָּ֣ה לָעָ֗ם מ֚וּל הָֽאֱלֹהִ֔ים וְהֵבֵאתָ֥ אַתָּ֛ה אֶת־הַדְּבָרִ֖ים אֶל־הָאֱלֹהִֽים׃ </span></p>
 <p align="RIGHT"><span lang="he">‎<a name="020">20</a> ‏וְהִזְהַרְתָּ֣ה אֶתְהֶ֔ם אֶת־הַחֻקִּ֖ים וְאֶת־הַתּוֹרֹ֑ת וְהוֹדַעְתָּ֣ לָהֶ֗ם אֶת־הַדֶּ֙רֶךְ֙ יֵ֣לְכוּ בָ֔הּ וְאֶת־הַֽמַּעֲשֶׂ֖ה אֲשֶׁ֥ר יַעֲשֽׂוּן׃ </span></p>
 <p align="RIGHT"><span lang="he">‎<a name="021">21</a> ‏וְאַתָּ֣ה תֶחֱזֶ֣ה מִכָּל־הָ֠עָם אַנְשֵׁי־חַ֜יִל יִרְאֵ֧י אֱלֹהִ֛ים אַנְשֵׁ֥י אֱמֶ֖ת שֹׂ֣נְאֵי בָ֑צַע וְשַׂמְתָּ֣ עֲלֵהֶ֗ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃ </span></p>
 <p align="RIGHT"><span lang="he">‎<a name="022">22</a> ‏וְשָׁפְט֣וּ אֶת־הָעָם֮ בְּכָל־עֵת֒ וְהָיָ֞ה כָּל־הַדָּבָ֤ר הַגָּדֹל֙ יָבִ֣יאוּ אֵלֶ֔יךָ וְכָל־הַדָּבָ֥ר הַקָּטֹ֖ן יִשְׁפְּטוּ־הֵ֑ם וְהָקֵל֙ מֵֽעָלֶ֔יךָ וְנָשְׂא֖וּ אִתָּֽךְ׃ </span></p>
 <p align="RIGHT"><span lang="he">‎<a name="023">23</a> ‏אִ֣ם אֶת־הַדָּבָ֤ר הַזֶּה֙ תַּעֲשֶׂ֔ה וְצִוְּךָ֣ אֱלֹהִ֔ים וְיָֽכָלְתָּ֖ עֲמֹ֑ד וְגַם֙ כָּל־הָעָ֣ם הַזֶּ֔ה עַל־מְקֹמ֖וֹ יָבֹ֥א בְשָׁלֽוֹם׃ </span></p>
 <p align="RIGHT"><span lang="he">‎<a name="024">24</a> ‏וַיִּשְׁמַ֥ע מֹשֶׁ֖ה לְק֣וֹל חֹתְנ֑וֹ וַיַּ֕עַשׂ כֹּ֖ל אֲשֶׁ֥ר אָמָֽר׃ </span></p>
 <p align="RIGHT"><span lang="he">‎<a name="025">25</a> ‏וַיִּבְחַ֨ר מֹשֶׁ֤ה אַנְשֵׁי־חַ֙יִל֙ מִכָּל־יִשְׂרָאֵ֔ל וַיִּתֵּ֥ן אֹתָ֛ם רָאשִׁ֖ים עַל־הָעָ֑ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃ </span></p>
 <p align="RIGHT"><span lang="he">‎<a name="026">26</a> ‏וְשָׁפְט֥וּ אֶת־הָעָ֖ם בְּכָל־עֵ֑ת אֶת־הַדָּבָ֤ר הַקָּשֶׁה֙ יְבִיא֣וּן אֶל־מֹשֶׁ֔ה וְכָל־הַדָּבָ֥ר הַקָּטֹ֖ן יִשְׁפּוּט֥וּ הֵֽם׃ </span></p>
 <p align="RIGHT"><span lang="he">‎<a name="027">27</a> ‏וַיְשַׁלַּ֥ח מֹשֶׁ֖ה אֶת־חֹתְנ֑וֹ וַיֵּ֥לֶךְ ל֖וֹ אֶל־אַרְצֽוֹ׃ פ</span></p>
 </td>
 <td width="50%">
 <p>1 wayyišəm<sup>a</sup>‘ yiṯərwō ḵōhēn miḏəyān ḥōṯēn mōšeh ’ēṯ kāl-’ăšer ‘āśâ ’ĕlōhîm ləmōšeh ûləyiśərā’ēl ‘ammwō kî-hwōṣî’ yəhwâ ’eṯ-yiśərā’ēl mimmiṣərāyim: </p>
 <p>2 wayyiqq<sup>a</sup>ḥ yiṯərwō ḥōṯēn mōšeh ’eṯ-ṣipōrâ ’ēšeṯ mōšeh ’<sup>a</sup>ḥar šillûḥeyhā: </p>
 <p>3 wə’ēṯ šənê ḇāneyhā ’ăšer šēm hā’eḥāḏ gērəšōm kî ’āmar gēr hāyîṯî bə’ereṣ nāḵərîyâ: </p>
 <p>4 wəšēm hā’eḥāḏ ’ĕlî‘ezer kî-’ĕlōhê ’āḇî bə‘ezərî wayyaṣṣilēnî mēḥereḇ parə‘ōh: </p>
 <p>5 wayyāḇō’ yiṯərwō ḥōṯēn mōšeh ûḇānāyw wə’išətwō ’el-mōšeh ’el-hammiḏəbār ’ăšer-hû’ ḥōneh šām har hā’ĕlōhîm: </p>
 <p>6 wayyō’mer ’el-mōšeh ’ănî ḥōṯenəḵā yiṯərwō bā’ ’ēleyḵā wə’išətəḵā ûšənê ḇāneyhā ‘immāh: </p>
 <p>7 wayyēṣē’ mōšeh liqəra’ṯ ḥōṯənwō wayyišət<sup>a</sup>ḥû wayyiššaq-lwō wayyišə’ălû ’îš-lərē‘ēhû ləšālwōm wayyāḇō’û hā’ōhĕlâ: </p>
 <p>8 wayəsapēr mōšeh ləḥōṯənwō ’ēṯ kāl-’ăšer ‘āśâ yəhwâ ləfarə‘ōh ûləmiṣərayim ‘al ’wōḏōṯ yiśərā’ēl ’ēṯ kāl-hatəlā’â ’ăšer məṣā’āṯam badereḵə wayyaṣṣilēm yəhwâ: </p>
 <p>9 wayyiḥadə yiṯərwō ‘al kāl-haṭṭwōḇâ ’ăšer-‘āśâ yəhwâ ləyiśərā’ēl ’ăšer hiṣṣîlwō mîyaḏ miṣərāyim: </p>
 <p>10 wayyō’mer yiṯərwō bārûḵə yəhwâ ’ăšer hiṣṣîl ’eṯəḵem mîyaḏ miṣərayim ûmîyaḏ parə‘ōh ’ăšer hiṣṣîl ’eṯ-hā‘ām mit<sup>a</sup>ḥaṯ yaḏ-miṣərāyim: </p>
 <p>11 ‘atâ yāḏ<sup>a</sup>‘ətî kî-ḡāḏwōl yəhwâ mikāl-hā’ĕlōhîm kî ḇadāḇār ’ăšer zāḏû ‘ălêhem: </p>
 <p>12 wayyiqq<sup>a</sup>ḥ yiṯərwō ḥōṯēn mōšeh ‘ōlâ ûzəḇāḥîm lē’lōhîm wayyāḇō’ ’ahărōn wəḵōl| ziqənê yiśərā’ēl le’ĕḵāl-leḥem ‘im-ḥōṯēn mōšeh lifənê hā’ĕlōhîm: </p>
 <p>13 wayəhî mimmāḥŏrāṯ wayyēšeḇ mōšeh lišəpōṭ ’eṯ-hā‘ām wayy<sup>a</sup>‘ămōḏ hā‘ām ‘al-mōšeh min-habōqer ‘aḏ-hā‘āreḇ: </p>
 <p>14 wayyarə’ ḥōṯēn mōšeh ’ēṯ kāl-’ăšer-hû’ ‘ōśeh lā‘ām wayyō’mer mâ-hadāḇār hazzeh ’ăšer ’atâ ‘ōśeh lā‘ām madû‘a ’atâ ywōšēḇ ləḇadeḵā wəḵāl-hā‘ām niṣṣāḇ ‘āleyḵā min-bōqer ‘aḏ-‘āreḇ: </p>
 <p>15 wayyō’mer mōšeh ləḥōṯənwō kî-yāḇō’ ’ēlay hā‘ām liḏərōš ’ĕlōhîm: </p>
 <p>16 kî-yihəyeh lâem dāḇār bā’ ’ēlay wəšāfaṭətî bên ’îš ûḇên rē‘ēhû wəhwōḏ<sup>a</sup>‘ətî ’eṯ-ḥuqqê hā’ĕlōhîm wə’eṯ-twōrōṯāyw: </p>
 <p>17 wayyō’mer ḥōṯēn mōšeh ’ēlāyw lō’-ṭwōḇ hadāḇār ’ăšer ’atâ ‘ōśeh: </p>
 <p>18 nāḇōl tibōl gam-’atâ gam-hā‘ām hazzeh ’ăšer ‘immāḵə kî-ḵāḇēḏ mimməḵā hadāḇār lō’-ṯûḵal ‘ăśōhû ləḇadeḵā: </p>
 <p>19 ‘atâ šəm<sup>a</sup>‘ bəqōlî ’î‘āṣəḵā wîhî ’ĕlōhîm ‘immāḵə hĕyēh ’atâ lā‘ām mûl hā’ĕlōhîm wəhēḇē’ṯā ’atâ ’eṯ-hadəḇārîm ’el-hā’ĕlōhîm: </p>
 <p>20 wəhizəharətâ ’eṯəhem ’eṯ-h<sup>a</sup>ḥuqqîm wə’eṯ-hatwōrōṯ wəhwōḏ<sup>a</sup>‘ətā lâem ’eṯ-hadereḵə yēləḵû ḇāh wə’eṯ-hamm<sup>a</sup>‘ăśeh ’ăšer y<sup>a</sup>‘ăśûn: </p>
 <p>21 wə’atâ ṯeḥĕzeh mikāl-hā‘ām ’anəšê-ḥayil yirə’ê ’ĕlōhîm ’anəšê ’ĕmeṯ śōnə’ê ḇāṣ<sup>a</sup>‘ wəśamətā ‘ălēhem śārê ’ălāfîm śārê mē’wōṯ śārê ḥămiššîm wəśārê ‘ăśārōṯ: </p>
 <p>22 wəšāfəṭû ’eṯ-hā‘ām bəḵāl-‘ēṯ wəhāyâ kāl-hadāḇār hagāḏōl yāḇî’û ’ēleyḵā wəḵāl-hadāḇār haqqāṭōn yišəpəṭû-hēm wəhāqēl mē‘āleyḵā wənāśə’û ’itāḵə: </p>
 <p>23 ’im ’eṯ-hadāḇār hazzeh t<sup>a</sup>‘ăśeh wəṣiûəḵā ’ĕlōhîm wəyāḵālətā ‘ămōḏ wəḡam kāl-hā‘ām hazzeh ‘al-məqōmwō yāḇō’ ḇəšālwōm: </p>
 <p>24 wayyišəm<sup>a</sup>‘ mōšeh ləqwōl ḥōṯənwō wayy<sup>a</sup>‘aś kōl ’ăšer ’āmār: </p>
 <p>25 wayyiḇəḥar mōšeh ’anəšê-ḥayil mikāl-yiśərā’ēl wayyitēn ’ōṯām rā’šîm ‘al-hā‘ām śārê ’ălāfîm śārê mē’wōṯ śārê ḥămiššîm wəśārê ‘ăśārōṯ: </p>
 <p>26 wəšāfəṭû ’eṯ-hā‘ām bəḵāl-‘ēṯ ’eṯ-hadāḇār haqqāšeh yəḇî’ûn ’el-mōšeh wəḵāl-hadāḇār haqqāṭōn yišəpûṭû hēm: </p>
 <p>27 wayəšall<sup>a</sup>ḥ mōšeh ’eṯ-ḥōṯənwō wayyēleḵə lwō ’el-’arəṣwō: f</p>
 </td>
 </tr></table>
 <p></p><hr>
 <center>
 <a href="exo019.htm">Next: Exodus (Shemot) Chapter 19</a></center>
 </body>