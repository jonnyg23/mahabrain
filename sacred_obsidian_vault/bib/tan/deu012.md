<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu012.htm">Polyglot</a> 
 <a href="../kjv/deu012.htm">KJV</a> 
 <a href="../sep/deu012.htm">Sep</a> 
 <a href="../vul/deu012.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu011.htm">Previous</a> 
 <a href="deu013.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֵ֠לֶּה הַֽחֻקִּ֣ים וְהַמִּשְׁפָּטִים֮ אֲשֶׁ֣ר תִּשְׁמְר֣וּן לַעֲשׂוֹת֒ בָּאָ֕רֶץ אֲשֶׁר֩ נָתַ֨ן יְהוָ֜ה אֱלֹהֵ֧י אֲבֹתֶ֛יךָ לְךָ֖ לְרִשְׁתָּ֑הּ כָּל־הַיָּמִ֔ים אֲשֶׁר־אַתֶּ֥ם חַיִּ֖ים עַל־הָאֲדָמָֽה׃ </span></p>
 <p align="RIGHT"><span lang="he">‎<a name="002">2</a> ‏אַבֵּ֣ד תְּ֠אַבְּדוּן אֶֽת־כָּל־הַמְּקֹמ֞וֹת אֲשֶׁ֧ר עָֽבְדוּ־שָׁ֣ם הַגּוֹיִ֗ם אֲשֶׁ֥ר אַתֶּ֛ם יֹרְשִׁ֥ים אֹתָ֖ם אֶת־אֱלֹהֵיהֶ֑ם עַל־הֶהָרִ֤ים הָֽרָמִים֙ וְעַל־הַגְּבָע֔וֹת וְתַ֖חַת כָּל־עֵ֥ץ רַעֲנָן׃<font color="red"><sup>1</sup></font> </span></p>
 <p align="RIGHT"><span lang="he">‎<a name="003">3</a> ‏וְנִתַּצְתֶּ֣ם אֶת־מִזְבּחֹתָ֗ם<font color="red"><sup>1</sup></font> וְשִׁבַּרְתֶּם֙ אֶת־מַצֵּ֣בֹתָ֔ם וַאֲשֵֽׁרֵיהֶם֙ תִּשְׂרְפ֣וּן בָּאֵ֔שׁ וּפְסִילֵ֥י אֱלֹֽהֵיהֶ֖ם תְּגַדֵּע֑וּן וְאִבַּדְתֶּ֣ם אֶת־שְׁמָ֔ם מִן־הַמָּק֖וֹם הַהֽוּא׃ </span></p>
 <p align="RIGHT"><span lang="he">‎<a name="004">4</a> ‏לֹֽא־תַעֲשׂ֣וּן כֵּ֔ן לַיהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏כִּ֠י אִֽם־אֶל־הַמָּק֞וֹם אֲשֶׁר־יִבְחַ֨ר יְהוָ֤ה אֱלֹֽהֵיכֶם֙ מִכָּל־שִׁבְטֵיכֶ֔ם לָשׂ֥וּם אֶת־שְׁמ֖וֹ שָׁ֑ם לְשִׁכְנ֥וֹ תִדְרְשׁ֖וּ וּבָ֥אתָ שָֽׁמָּה׃ </span></p>
 <p align="RIGHT"><span lang="he">‎<a name="006">6</a> ‏וַהֲבֵאתֶ֣ם שָׁ֗מָּה עֹלֹֽתֵיכֶם֙ וְזִבְחֵיכֶ֔ם וְאֵת֙ מַעְשְׂרֹ֣תֵיכֶ֔ם וְאֵ֖ת תְּרוּמַ֣ת יֶדְכֶ֑ם וְנִדְרֵיכֶם֙ וְנִדְבֹ֣תֵיכֶ֔ם וּבְכֹרֹ֥ת בְּקַרְכֶ֖ם וְצֹאנְכֶֽם׃ </span></p>
 <p align="RIGHT"><span lang="he">‎<a name="007">7</a> ‏וַאֲכַלְתֶּם־שָׁ֗ם לִפְנֵי֙ יְהוָ֣ה אֱלֹֽהֵיכֶ֔ם וּשְׂמַחְתֶּ֗ם בְּכֹל֙ מִשְׁלַ֣ח יֶדְכֶ֔ם אַתֶּ֖ם וּבָתֵּיכֶ֑ם אֲשֶׁ֥ר בֵּֽרַכְךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏לֹ֣א תַעֲשׂ֔וּן כְּ֠כֹל אֲשֶׁ֨ר אֲנַ֧חְנוּ עֹשִׂ֛ים פֹּ֖ה הַיּ֑וֹם אִ֖ישׁ כָּל־הַיָּשָׁ֥ר בְּעֵינָֽיו׃ </span></p>
 <p align="RIGHT"><span lang="he">‎<a name="009">9</a> ‏כִּ֥י לֹא־בָּאתֶ֖ם עַד־עָ֑תָּה אֶל־הַמְּנוּחָה֙ וְאֶל־הַֽנַּחֲלָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </span></p>
 <p align="RIGHT"><span lang="he">‎<a name="010">10</a> ‏וַעֲבַרְתֶּם֮ אֶת־הַיַּרְדֵּן֒ וִֽישַׁבְתֶּ֣ם בָּאָ֔רֶץ אֲשֶׁר־יְהוָ֥ה אֱלֹהֵיכֶ֖ם מַנְחִ֣יל אֶתְכֶ֑ם וְהֵנִ֨יחַ לָכֶ֧ם מִכָּל־אֹיְבֵיכֶ֛ם מִסָּבִ֖יב וִֽישַׁבְתֶּם־בֶּֽטַח׃ </span></p>
 <p align="RIGHT"><span lang="he">‎<a name="011">11</a> ‏וְהָיָ֣ה הַמָּק֗וֹם אֲשֶׁר־יִבְחַר֩ יְהוָ֨ה אֱלֹהֵיכֶ֥ם בּוֹ֙ לְשַׁכֵּ֤ן שְׁמוֹ֙ שָׁ֔ם שָׁ֣מָּה תָבִ֔יאוּ אֵ֛ת כָּל־אֲשֶׁ֥ר אָנֹכִ֖י מְצַוֶּ֣ה אֶתְכֶ֑ם עוֹלֹתֵיכֶ֣ם וְזִבְחֵיכֶ֗ם מַעְשְׂרֹֽתֵיכֶם֙ וּתְרֻמַ֣ת יֶדְכֶ֔ם וְכֹל֙ מִבְחַ֣ר נִדְרֵיכֶ֔ם אֲשֶׁ֥ר תִּדְּר֖וּ לַֽיהוָֽה׃ </span></p>
 <p align="RIGHT"><span lang="he">‎<a name="012">12</a> ‏וּשְׂמַחְתֶּ֗ם לִפְנֵי֮ יְהוָ֣ה אֱלֹֽהֵיכֶם֒ אַתֶּ֗ם וּבְנֵיכֶם֙ וּבְנֹ֣תֵיכֶ֔ם וְעַבְדֵיכֶ֖ם וְאַמְהֹתֵיכֶ֑ם וְהַלֵּוִי֙ אֲשֶׁ֣ר בְּשַֽׁעֲרֵיכֶ֔ם כִּ֣י אֵ֥ין ל֛וֹ חֵ֥לֶק וְנַחֲלָ֖ה אִתְּכֶֽם׃ </span></p>
 <p align="RIGHT"><span lang="he">‎<a name="013">13</a> ‏הִשָּׁ֣מֶר לְךָ֔ פֶּֽן־תַּעֲלֶ֖ה עֹלֹתֶ֑יךָ בְּכָל־מָק֖וֹם אֲשֶׁ֥ר תִּרְאֶֽה׃ </span></p>
 <p align="RIGHT"><span lang="he">‎<a name="014">14</a> ‏כִּ֣י אִם־בַּמָּק֞וֹם אֲשֶׁר־יִבְחַ֤ר יְהוָה֙ בְּאַחַ֣ד שְׁבָטֶ֔יךָ שָׁ֖ם תַּעֲלֶ֣ה עֹלֹתֶ֑יךָ וְשָׁ֣ם תַּעֲשֶׂ֔ה כֹּ֛ל אֲשֶׁ֥ר אָנֹכִ֖י מְצַוֶּֽךָּ׃ </span></p>
 <p align="RIGHT"><span lang="he">‎<a name="015">15</a> ‏רַק֩ בְּכָל־אַוַּ֨ת נַפְשְׁךָ֜ תִּזְבַּ֣ח׀ וְאָכַלְתָּ֣ בָשָׂ֗ר כְּבִרְכַּ֨ת יְהוָ֧ה אֱלֹהֶ֛יךָ אֲשֶׁ֥ר נָֽתַן־לְךָ֖ בְּכָל־שְׁעָרֶ֑יךָ הַטָּמֵ֤א וְהַטָּהוֹר֙ יֹאכְלֶ֔נּוּ כַּצְּבִ֖י וְכָאַיָּֽל׃ </span></p>
 <p align="RIGHT"><span lang="he">‎<a name="016">16</a> ‏רַ֥ק הַדָּ֖ם לֹ֣א תֹאכֵ֑לוּ עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ </span></p>
 <p align="RIGHT"><span lang="he">‎<a name="017">17</a> ‏לֹֽא־תוּכַ֞ל לֶאֱכֹ֣ל בִּשְׁעָרֶ֗יךָ מַעְשַׂ֤ר דְּגָֽנְךָ֙ וְתִֽירֹשְׁךָ֣ וְיִצְהָרֶ֔ךָ וּבְכֹרֹ֥ת בְּקָרְךָ֖ וְצֹאנֶ֑ךָ וְכָל־נְדָרֶ֙יךָ֙ אֲשֶׁ֣ר תִּדֹּ֔ר וְנִדְבֹתֶ֖יךָ וּתְרוּמַ֥ת יָדֶֽךָ׃ </span></p>
 <p align="RIGHT"><span lang="he">‎<a name="018">18</a> ‏כִּ֡י אִם־לִפְנֵי֩ יְהוָ֨ה אֱלֹהֶ֜יךָ תֹּאכְלֶ֗נּוּ בַּמָּקוֹם֙ אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ בּוֹ֒ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֖י אֲשֶׁ֣ר בִּשְׁעָרֶ֑יךָ וְשָׂמַחְתָּ֗ לִפְנֵי֙ יְהוָ֣ה אֱלֹהֶ֔יךָ בְּכֹ֖ל מִשְׁלַ֥ח יָדֶֽךָ׃ </span></p>
 <p align="RIGHT"><span lang="he">‎<a name="019">19</a> ‏הִשָּׁ֣מֶר לְךָ֔ פֶּֽן־תַּעֲזֹ֖ב אֶת־הַלֵּוִ֑י כָּל־יָמֶ֖יךָ עַל־אַדְמָתֶֽךָ׃ ס</span></p>
 <p align="RIGHT"><span lang="he">‎<a name="020">20</a> ‏כִּֽי־יַרְחִיב֩ יְהוָ֨ה אֱלֹהֶ֥יךָ אֶֽת־גְּבֽוּלְךָ֮ כַּאֲשֶׁ֣ר דִּבֶּר־לָךְ֒ וְאָמַרְתָּ֙ אֹכְלָ֣ה בָשָׂ֔ר כִּֽי־תְאַוֶּ֥ה נַפְשְׁךָ֖ לֶאֱכֹ֣ל בָּשָׂ֑ר בְּכָל־אַוַּ֥ת נַפְשְׁךָ֖ תֹּאכַ֥ל בָּשָֽׂר׃ </span></p>
 <p align="RIGHT"><span lang="he">‎<a name="021">21</a> ‏כִּֽי־יִרְחַ֨ק מִמְּךָ֜ הַמָּק֗וֹם אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ לָשׂ֣וּם שְׁמ֣וֹ שָׁם֒ וְזָבַחְתָּ֞ מִבְּקָרְךָ֣ וּמִצֹּֽאנְךָ֗ אֲשֶׁ֨ר נָתַ֤ן יְהוָה֙ לְךָ֔ כַּאֲשֶׁ֖ר צִוִּיתִ֑ךָ וְאָֽכַלְתָּ֙ בִּשְׁעָרֶ֔יךָ בְּכֹ֖ל אַוַּ֥ת נַפְשֶֽׁךָ׃ </span></p>
 <p align="RIGHT"><span lang="he">‎<a name="022">22</a> ‏אַ֗ךְ כַּאֲשֶׁ֨ר יֵאָכֵ֤ל אֶֽת־הַצְּבִי֙ וְאֶת־הָ֣אַיָּ֔ל כֵּ֖ן תֹּאכְלֶ֑נּוּ הַטָּמֵא֙ וְהַטָּה֔וֹר יַחְדָּ֖ו יֹאכְלֶֽנּוּ׃ </span></p>
 <p align="RIGHT"><span lang="he">‎<a name="023">23</a> ‏רַ֣ק חֲזַ֗ק לְבִלְתִּי֙ אֲכֹ֣ל הַדָּ֔ם כִּ֥י הַדָּ֖ם ה֣וּא הַנָּ֑פֶשׁ וְלֹא־תֹאכַ֥ל הַנֶּ֖פֶשׁ עִם־הַבָּשָֽׂר׃ </span></p>
 <p align="RIGHT"><span lang="he">‎<a name="024">24</a> ‏לֹ֖א תֹּאכְלֶ֑נּוּ עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ </span></p>
 <p align="RIGHT"><span lang="he">‎<a name="025">25</a> ‏לֹ֖א תֹּאכְלֶ֑נּוּ לְמַ֨עַן יִיטַ֤ב לְךָ֙ וּלְבָנֶ֣יךָ אַחֲרֶ֔יךָ כִּֽי־תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="026">26</a> ‏רַ֧ק קָֽדָשֶׁ֛יךָ אֲשֶׁר־יִהְי֥וּ לְךָ֖ וּנְדָרֶ֑יךָ תִּשָּׂ֣א וּבָ֔אתָ אֶל־הַמָּק֖וֹם אֲשֶׁר־יִבְחַ֥ר יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏וְעָשִׂ֤יתָ עֹלֹתֶ֙יךָ֙ הַבָּשָׂ֣ר וְהַדָּ֔ם עַל־מִזְבַּ֖ח יְהוָ֣ה אֱלֹהֶ֑יךָ וְדַם־זְבָחֶ֗יךָ יִשָּׁפֵךְ֙ עַל־מִזְבַּח֙ יְהוָ֣ה אֱלֹהֶ֔יךָ וְהַבָּשָׂ֖ר תֹּאכֵֽל׃ </span></p>
 <p align="RIGHT"><span lang="he">‎<a name="028">28</a> ‏שְׁמֹ֣ר וְשָׁמַעְתָּ֗ אֵ֚ת כָּל־הַדְּבָרִ֣ים הָאֵ֔לֶּה אֲשֶׁ֥ר אָנֹכִ֖י מְצַוֶּ֑ךָּ לְמַעַן֩ יִיטַ֨ב לְךָ֜ וּלְבָנֶ֤יךָ אַחֲרֶ֙יךָ֙ עַד־עוֹלָ֔ם כִּ֤י תַעֲשֶׂה֙ הַטּ֣וֹב וְהַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ס</span></p>
 <p align="RIGHT"><span lang="he">‎<a name="029">29</a> ‏כִּֽי־יַכְרִית֩ יְהוָ֨ה אֱלֹהֶ֜יךָ אֶת־הַגּוֹיִ֗ם אֲשֶׁ֨ר אַתָּ֥ה בָא־שָׁ֛מָּה לָרֶ֥שֶׁת אוֹתָ֖ם מִפָּנֶ֑יךָ וְיָרַשְׁתָּ֣ אֹתָ֔ם וְיָשַׁבְתָּ֖ בְּאַרְצָֽם׃ </span></p>
 <p align="RIGHT"><span lang="he">‎<a name="030">30</a> ‏הִשָּׁ֣מֶר לְךָ֗ פֶּן־תִּנָּקֵשׁ֙ אַחֲרֵיהֶ֔ם אַחֲרֵ֖י הִשָּׁמְדָ֣ם מִפָּנֶ֑יךָ וּפֶן־תִּדְרֹ֨שׁ לֵֽאלֹהֵיהֶ֜ם לֵאמֹ֨ר אֵיכָ֨ה יַעַבְד֜וּ הַגּוֹיִ֤ם הָאֵ֙לֶּה֙ אֶת־אֱלֹ֣הֵיהֶ֔ם וְאֶעֱשֶׂה־כֵּ֖ן גַּם־אָֽנִי׃ </span></p>
 <p align="RIGHT"><span lang="he">‎<a name="031">31</a> ‏לֹא־תַעֲשֶׂ֣ה כֵ֔ן לַיהוָ֖ה אֱלֹהֶ֑יךָ כִּי֩ כָּל־תּוֹעֲבַ֨ת יְהוָ֜ה אֲשֶׁ֣ר שָׂנֵ֗א עָשׂוּ֙ לֵאלֹ֣הֵיהֶ֔ם כִּ֣י גַ֤ם אֶת־בְּנֵיהֶם֙ וְאֶת־בְּנֹ֣תֵיהֶ֔ם יִשְׂרְפ֥וּ בָאֵ֖שׁ לֵֽאלֹהֵיהֶֽם׃ </span></p>
 </td>
 <td width="50%">
 <p>1 ’ēlleh h<sup>a</sup>ḥuqqîm wəhammišəpāṭîm ’ăšer tišəmərûn l<sup>a</sup>‘ăśwōṯ bā’āreṣ ’ăšer nāṯan yəhwâ ’ĕlōhê ’ăḇōṯeyḵā ləḵā lərišətāh kāl-hayyāmîm ’ăšer-’atem ḥayyîm ‘al-hā’ăḏāmâ: </p>
 <p>2 ’abēḏ tə’abəḏûn ’eṯ-kāl-hamməqōmwōṯ ’ăšer ‘āḇəḏû-šām hagwōyim ’ăšer ’atem yōrəšîm ’ōṯām ’eṯ-’ĕlōhêhem ‘al-hehārîm hārāmîm wə‘al-hagəḇā‘wōṯ wəṯ<sup>a</sup>ḥaṯ kāl-‘ēṣ r<sup>a</sup>‘ănān:<font color="red"><sup>1</sup></font> </p>
 <p>3 wənitaṣətem ’eṯ-mizəbḥōṯām<font color="red"><sup>1</sup></font> wəšibarətem ’eṯ-maṣṣēḇōṯām wa’ăšērêhem tiśərəfûn bā’ēš ûfəsîlê ’ĕlōhêhem təḡadē‘ûn wə’ibaḏətem ’eṯ-šəmām min-hammāqwōm hahû’: </p>
 <p>4 lō’-ṯ<sup>a</sup>‘ăśûn kēn layhwâ ’ĕlōhêḵem: </p>
 <p>5 kî ’im-’el-hammāqwōm ’ăšer-yiḇəḥar yəhwâ ’ĕlōhêḵem mikāl-šiḇəṭêḵem lāśûm ’eṯ-šəmwō šām ləšiḵənwō ṯiḏərəšû ûḇā’ṯā šāmmâ: </p>
 <p>6 wahăḇē’ṯem šāmmâ ‘ōlōṯêḵem wəziḇəḥêḵem wə’ēṯ m<sup>a</sup>‘əśərōṯêḵem wə’ēṯ tərûmaṯ yeḏəḵem wəniḏərêḵem wəniḏəḇōṯêḵem ûḇəḵōrōṯ bəqarəḵem wəṣō’nəḵem: </p>
 <p>7 wa’ăḵalətem-šām lifənê yəhwâ ’ĕlōhêḵem ûśəm<sup>a</sup>ḥətem bəḵōl mišəl<sup>a</sup>ḥ yeḏəḵem ’atem ûḇātêḵem ’ăšer bēraḵəḵā yəhwâ ’ĕlōheyḵā: </p>
 <p>8 lō’ ṯ<sup>a</sup>‘ăśûn kəḵōl ’ăšer ’ăn<sup>a</sup>ḥənû ‘ōśîm pōh hayywōm ’îš kāl-hayyāšār bə‘ênāyw: </p>
 <p>9 kî lō’-bā’ṯem ‘aḏ-‘ātâ ’el-hammənûḥâ wə’el-hann<sup>a</sup>ḥălâ ’ăšer-yəhwâ ’ĕlōheyḵā nōṯēn lāḵə: </p>
 <p>10 w<sup>a</sup>‘ăḇarətem ’eṯ-hayyarədēn wîšaḇətem bā’āreṣ ’ăšer-yəhwâ ’ĕlōhêḵem manəḥîl ’eṯəḵem wəhēnîḥa lāḵem mikāl-’ōyəḇêḵem missāḇîḇ wîšaḇətem-beṭ<sup>a</sup>ḥ: </p>
 <p>11 wəhāyâ hammāqwōm ’ăšer-yiḇəḥar yəhwâ ’ĕlōhêḵem bwō ləšakēn šəmwō šām šāmmâ ṯāḇî’û ’ēṯ kāl-’ăšer ’ānōḵî məṣaûeh ’eṯəḵem ‘wōlōṯêḵem wəziḇəḥêḵem m<sup>a</sup>‘əśərōṯêḵem ûṯərumaṯ yeḏəḵem wəḵōl miḇəḥar niḏərêḵem ’ăšer tidərû layhwâ: </p>
 <p>12 ûśəm<sup>a</sup>ḥətem lifənê yəhwâ ’ĕlōhêḵem ’atem ûḇənêḵem ûḇənōṯêḵem wə‘aḇəḏêḵem wə’aməhōṯêḵem wəhallēwî ’ăšer bəš<sup>a</sup>‘ărêḵem kî ’ên lwō ḥēleq wən<sup>a</sup>ḥălâ ’itəḵem: </p>
 <p>13 hiššāmer ləḵā pen-t<sup>a</sup>‘ăleh ‘ōlōṯeyḵā bəḵāl-māqwōm ’ăšer tirə’eh: </p>
 <p>14 kî ’im-bammāqwōm ’ăšer-yiḇəḥar yəhwâ bə’<sup>a</sup>ḥaḏ šəḇāṭeyḵā šām t<sup>a</sup>‘ăleh ‘ōlōṯeyḵā wəšām t<sup>a</sup>‘ăśeh kōl ’ăšer ’ānōḵî məṣaûeḵḵā: </p>
 <p>15 raq bəḵāl-’aûaṯ nafəšəḵā tizəb<sup>a</sup>ḥ| wə’āḵalətā ḇāśār kəḇirəkaṯ yəhwâ ’ĕlōheyḵā ’ăšer nāṯan-ləḵā bəḵāl-šə‘āreyḵā haṭṭāmē’ wəhaṭṭâwōr yō’ḵəlennû kaṣṣəḇî wəḵā’ayyāl: </p>
 <p>16 raq hadām lō’ ṯō’ḵēlû ‘al-hā’āreṣ tišəpəḵennû kammāyim: </p>
 <p>17 lō’-ṯûḵal le’ĕḵōl bišə‘āreyḵā m<sup>a</sup>‘əśar dəḡānəḵā wəṯîrōšəḵā wəyiṣəhāreḵā ûḇəḵōrōṯ bəqārəḵā wəṣō’neḵā wəḵāl-nəḏāreyḵā ’ăšer tidōr wəniḏəḇōṯeyḵā ûṯərûmaṯ yāḏeḵā: </p>
 <p>18 kî ’im-lifənê yəhwâ ’ĕlōheyḵā tō’ḵəlennû bammāqwōm ’ăšer yiḇəḥar yəhwâ ’ĕlōheyḵā bwō ’atâ ûḇinəḵā ûḇiteḵā wə‘aḇədəḵā wa’ămāṯeḵā wəhallēwî ’ăšer bišə‘āreyḵā wəśām<sup>a</sup>ḥətā lifənê yəhwâ ’ĕlōheyḵā bəḵōl mišəl<sup>a</sup>ḥ yāḏeḵā: </p>
 <p>19 hiššāmer ləḵā pen-t<sup>a</sup>‘ăzōḇ ’eṯ-hallēwî kāl-yāmeyḵā ‘al-’aḏəmāṯeḵā: s</p>
 <p>20 kî-yarəḥîḇ yəhwâ ’ĕlōheyḵā ’eṯ-gəḇûləḵā ka’ăšer diber-lāḵə wə’āmarətā ’ōḵəlâ ḇāśār kî-ṯə’aûeh nafəšəḵā le’ĕḵōl bāśār bəḵāl-’aûaṯ nafəšəḵā tō’ḵal bāśār: </p>
 <p>21 kî-yirəḥaq mimməḵā hammāqwōm ’ăšer yiḇəḥar yəhwâ ’ĕlōheyḵā lāśûm šəmwō šām wəzāḇ<sup>a</sup>ḥətā mibəqārəḵā ûmiṣṣō’nəḵā ’ăšer nāṯan yəhwâ ləḵā ka’ăšer ṣiûîṯiḵā wə’āḵalətā bišə‘āreyḵā bəḵōl ’aûaṯ nafəšeḵā: </p>
 <p>22 ’aḵə ka’ăšer yē’āḵēl ’eṯ-haṣṣəḇî wə’eṯ-hā’ayyāl kēn tō’ḵəlennû haṭṭāmē’ wəhaṭṭâwōr y<sup>a</sup>ḥədāw yō’ḵəlennû: </p>
 <p>23 raq ḥăzaq ləḇilətî ’ăḵōl hadām kî hadām hû’ hannāfeš wəlō’-ṯō’ḵal hannefeš ‘im-habāśār: </p>
 <p>24 lō’ tō’ḵəlennû ‘al-hā’āreṣ tišəpəḵennû kammāyim: </p>
 <p>25 lō’ tō’ḵəlennû ləm<sup>a</sup>‘an yîṭaḇ ləḵā ûləḇāneyḵā ’<sup>a</sup>ḥăreyḵā kî-ṯ<sup>a</sup>‘ăśeh hayyāšār bə‘ênê yəhwâ: </p>
 <p>26 raq qāḏāšeyḵā ’ăšer-yihəyû ləḵā ûnəḏāreyḵā tiśśā’ ûḇā’ṯā ’el-hammāqwōm ’ăšer-yiḇəḥar yəhwâ: </p>
 <p>27 wə‘āśîṯā ‘ōlōṯeyḵā habāśār wəhadām ‘al-mizəb<sup>a</sup>ḥ yəhwâ ’ĕlōheyḵā wəḏam-zəḇāḥeyḵā yiššāfēḵə ‘al-mizəb<sup>a</sup>ḥ yəhwâ ’ĕlōheyḵā wəhabāśār tō’ḵēl: </p>
 <p>28 šəmōr wəšām<sup>a</sup>‘ətā ’ēṯ kāl-hadəḇārîm hā’ēlleh ’ăšer ’ānōḵî məṣaûeḵḵā ləm<sup>a</sup>‘an yîṭaḇ ləḵā ûləḇāneyḵā ’<sup>a</sup>ḥăreyḵā ‘aḏ-‘wōlām kî ṯ<sup>a</sup>‘ăśeh haṭṭwōḇ wəhayyāšār bə‘ênê yəhwâ ’ĕlōheyḵā: s</p>
 <p>29 kî-yaḵərîṯ yəhwâ ’ĕlōheyḵā ’eṯ-hagwōyim ’ăšer ’atâ ḇā’-šāmmâ lārešeṯ ’wōṯām mipāneyḵā wəyārašətā ’ōṯām wəyāšaḇətā bə’arəṣām: </p>
 <p>30 hiššāmer ləḵā pen-tinnāqēš ’<sup>a</sup>ḥărêhem ’<sup>a</sup>ḥărê hiššāməḏām mipāneyḵā ûfen-tiḏərōš lē’lōhêhem lē’mōr ’êḵâ y<sup>a</sup>‘aḇəḏû hagwōyim hā’ēlleh ’eṯ-’ĕlōhêhem wə’e‘ĕśeh-kēn gam-’ānî: </p>
 <p>31 lō’-ṯ<sup>a</sup>‘ăśeh ḵēn layhwâ ’ĕlōheyḵā kî kāl-twō‘ăḇaṯ yəhwâ ’ăšer śānē’ ‘āśû lē’lōhêhem kî ḡam ’eṯ-bənêhem wə’eṯ-bənōṯêhem yiśərəfû ḇā’ēš lē’lōhêhem: </p>
 </td>
 </tr></table>
 <p></p><hr>
 <center>
 <a href="deu013.htm">Next: Deuteronomy (Devarim) Chapter 13</a></center>
 </body>