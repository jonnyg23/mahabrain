<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa057.htm">Polyglot</a> 
 <a href="../kjv/psa057.htm">KJV</a> 
 <a href="../sep/psa057.htm">Sep</a> 
 <a href="../vul/psa057.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa056.htm">Previous</a> 
 <a href="psa058.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 57</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֣חַ אַל־תַּ֭שְׁחֵת לְדָוִ֣ד מִכְתָּ֑ם בְּבָרְח֥וֹ מִפְּנֵי־שָׁ֝א֗וּל בַּמְּעָרָֽה׃ </span></p>
 <p align="RIGHT"><span lang="he">‎<a name="002">2</a> ‏חָנֵּ֤נִי אֱלֹהִ֨ים׀ חָנֵּ֗נִי כִּ֥י בְךָ֮ חָסָ֪יָה נַ֫פְשִׁ֥י וּבְצֵֽל־כְּנָפֶ֥יךָ אֶחְסֶ֑ה עַ֝֗ד יַעֲבֹ֥ר הַוּֽוֹת׃ </span></p>
 <p align="RIGHT"><span lang="he">‎<a name="003">3</a> ‏אֶ֭קְרָא לֵֽאלֹהִ֣ים עֶלְי֑וֹן לָ֝אֵ֗ל גֹּמֵ֥ר עָלָֽי׃ </span></p>
 <p align="RIGHT"><span lang="he">‎<a name="004">4</a> ‏יִשְׁלַ֤ח מִשָּׁמַ֨יִם׀ וְֽיוֹשִׁיעֵ֗נִי חֵרֵ֣ף שֹׁאֲפִ֣י סֶ֑לָה יִשְׁלַ֥ח אֱ֝לֹהִ֗ים חַסְדּ֥וֹ וַאֲמִתּֽוֹ׃ </span></p>
 <p align="RIGHT"><span lang="he">‎<a name="005">5</a> ‏נַפְשִׁ֤י׀ בְּת֥וֹךְ לְבָאִם֮ אֶשְׁכְּבָ֪ה לֹ֫הֲטִ֥ים בְּֽנֵי־אָדָ֗ם שִׁ֭נֵּיהֶם חֲנִ֣ית וְחִצִּ֑ים וּ֝לְשׁוֹנָ֗ם חֶ֣רֶב חַדָּֽה׃ </span></p>
 <p align="RIGHT"><span lang="he">‎<a name="006">6</a> ‏ר֣וּמָה עַל־הַשָּׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבוֹדֶֽךָ׃ </span></p>
 <p align="RIGHT"><span lang="he">‎<a name="007">7</a> ‏רֶ֤שֶׁת׀ הֵכִ֣ינוּ לִפְעָמַי֮ כָּפַ֪ף נַ֫פְשִׁ֥י כָּר֣וּ לְפָנַ֣י שִׁיחָ֑ה נָפְל֖וּ בְתוֹכָ֣הּ סֶֽלָה׃ </span></p>
 <p align="RIGHT"><span lang="he">‎<a name="008">8</a> ‏נָ֘כ֤וֹן לִבִּ֣י אֱ֭לֹהִים נָכ֣וֹן לִבִּ֑י אָ֝שִׁ֗ירָה וַאֲזַמֵּֽרָה׃ </span></p>
 <p align="RIGHT"><span lang="he">‎<a name="009">9</a> ‏ע֤וּרָה כְבוֹדִ֗י ע֭וּרָֽה הַנֵּ֥בֶל וְכִנּ֗וֹר אָעִ֥ירָה שָּֽׁחַר׃ </span></p>
 <p align="RIGHT"><span lang="he">‎<a name="010">10</a> ‏אוֹדְךָ֖ בָעַמִּ֥ים׀ אֲדֹנָ֑י אֲ֝זַמֶּרְךָ֗ בַּל־אֻמִּֽים׃ </span></p>
 <p align="RIGHT"><span lang="he">‎<a name="011">11</a> ‏כִּֽי־גָדֹ֣ל עַד־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ׃ </span></p>
 <p align="RIGHT"><span lang="he">‎<a name="012">12</a> ‏ר֣וּמָה עַל־שָׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבוֹדֶֽךָ׃ </span></p>
 </td>
 <td width="50%">
 <p>1 lamənaṣṣēḥa ’al-tašəḥēṯ ləḏāwiḏ miḵətām bəḇārəḥwō mipənê-šā’ûl bammə‘ārâ: </p>
 <p>2 ḥānnēnî ’ĕlōhîm| ḥānnēnî kî ḇəḵā ḥāsāyâ nafəšî ûḇəṣēl-kənāfeyḵā ’eḥəseh ‘aḏ y<sup>a</sup>‘ăḇōr haûwōṯ: </p>
 <p>3 ’eqərā’ lē’lōhîm ‘eləywōn lā’ēl gōmēr ‘ālāy: </p>
 <p>4 yišəl<sup>a</sup>ḥ miššāmayim| wəywōšî‘ēnî ḥērēf šō’ăfî selâ yišəl<sup>a</sup>ḥ ’ĕlōhîm ḥasədwō wa’ămitwō: </p>
 <p>5 nafəšî| bəṯwōḵə ləḇā’im ’ešəkəḇâ lōhăṭîm bənê-’āḏām šinnêhem ḥănîṯ wəḥiṣṣîm ûləšwōnām ḥereḇ ḥadâ: </p>
 <p>6 rûmâ ‘al-haššāmayim ’ĕlōhîm ‘al kāl-hā’āreṣ kəḇwōḏeḵā: </p>
 <p>7 rešeṯ| hēḵînû lifə‘āmay kāfaf nafəšî kārû ləfānay šîḥâ nāfəlû ḇəṯwōḵāh selâ: </p>
 <p>8 nāḵwōn libî ’ĕlōhîm nāḵwōn libî ’āšîrâ wa’ăzammērâ: </p>
 <p>9 ‘ûrâ ḵəḇwōḏî ‘ûrâ hannēḇel wəḵinnwōr ’ā‘îrâ ššāḥar: </p>
 <p>10 ’wōḏəḵā ḇā‘ammîm| ’ăḏōnāy ’ăzammerəḵā bal-’ummîm: </p>
 <p>11 kî-ḡāḏōl ‘aḏ-šāmayim ḥasədeḵā wə‘aḏ-šəḥāqîm ’ămiteḵā: </p>
 <p>12 rûmâ ‘al-šāmayim ’ĕlōhîm ‘al kāl-hā’āreṣ kəḇwōḏeḵā: </p>
 </td>
 </tr></table>
 <p></p><hr>
 <center>
 <a href="psa058.htm">Next: Psalms (Tehilim) Chapter 58</a></center>
 </body>