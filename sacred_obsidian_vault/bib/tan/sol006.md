<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol006.htm">Polyglot</a> 
 <a href="../kjv/sol006.htm">KJV</a> 
 <a href="../sep/sol006.htm">Sep</a> 
 <a href="../vul/sol006.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol005.htm">Previous</a> 
 <a href="sol007.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָ֚נָה הָלַ֣ךְ דּוֹדֵ֔ךְ הַיָּפָ֖ה בַּנָּשִׁ֑ים אָ֚נָה פָּנָ֣ה דוֹדֵ֔ךְ וּנְבַקְשֶׁ֖נּוּ עִמָּֽךְ׃ </span></p>
 <p align="RIGHT"><span lang="he">‎<a name="002">2</a> ‏דּוֹדִי֙ יָרַ֣ד לְגַנּ֔וֹ לַעֲרוּג֖וֹת הַבֹּ֑שֶׂם לִרְעוֹת֙ בַּגַּנִּ֔ים וְלִלְקֹ֖ט שֽׁוֹשַׁנִּֽים׃ </span></p>
 <p align="RIGHT"><span lang="he">‎<a name="003">3</a> ‏אֲנִ֤י לְדוֹדִי֙ וְדוֹדִ֣י לִ֔י הָרֹעֶ֖ה בַּשּׁוֹשַׁנִּֽים׃ ס</span></p>
 <p align="RIGHT"><span lang="he">‎<a name="004">4</a> ‏יָפָ֨ה אַ֤תְּ רַעְיָתִי֙ כְּתִרְצָ֔ה נָאוָ֖ה כִּירוּשָׁלִָ֑ם אֲיֻמָּ֖ה כַּנִּדְגָּלֽוֹת׃ </span></p>
 <p align="RIGHT"><span lang="he">‎<a name="005">5</a> ‏הָסֵ֤בִּי עֵינַ֙יִךְ֙ מִנֶּגְדִּ֔י שֶׁ֥הֵ֖ם<font color="red"><sup>3</sup></font> הִרְהִיבֻ֑נִי שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מִן־הַגִּלְעָֽד׃ </span></p>
 <p align="RIGHT"><span lang="he">‎<a name="006">6</a> ‏שִׁנַּ֙יִךְ֙ כְּעֵ֣דֶר הָֽרְחֵלִ֔ים שֶׁעָל֖וּ מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃ </span></p>
 <p align="RIGHT"><span lang="he">‎<a name="007">7</a> ‏כְּפֶ֤לַח הָרִמּוֹן֙ רַקָּתֵ֔ךְ מִבַּ֖עַד לְצַמָּתֵֽךְ׃ </span></p>
 <p align="RIGHT"><span lang="he">‎<a name="008">8</a> ‏שִׁשִּׁ֥ים הֵ֙מָּה֙ מְּלָכ֔וֹת וּשְׁמֹנִ֖ים פִּֽילַגְשִׁ֑ים וַעֲלָמ֖וֹת אֵ֥ין מִסְפָּֽר׃ </span></p>
 <p align="RIGHT"><span lang="he">‎<a name="009">9</a> ‏אַחַ֥ת הִיא֙ יוֹנָתִ֣י תַמָּתִ֔י אַחַ֥ת הִיא֙ לְאִמָּ֔הּ בָּרָ֥ה הִ֖יא לְיֽוֹלַדְתָּ֑הּ רָא֤וּהָ בָנוֹת֙ וַֽיְאַשְּׁר֔וּהָ מְלָכ֥וֹת וּפִֽילַגְשִׁ֖ים וַֽיְהַלְלֽוּהָ׃ ס</span></p>
 <p align="RIGHT"><span lang="he">‎<a name="010">10</a> ‏מִי־זֹ֥את הַנִּשְׁקָפָ֖ה כְּמוֹ־שָׁ֑חַר יָפָ֣ה כַלְּבָנָ֗ה בָּרָה֙ כַּֽחַמָּ֔ה אֲיֻמָּ֖ה כַּנִּדְגָּלֽוֹת׃ ס</span></p>
 <p align="RIGHT"><span lang="he">‎<a name="011">11</a> ‏אֶל־גִּנַּ֤ת אֱגוֹז֙ יָרַ֔דְתִּי לִרְא֖וֹת בְּאִבֵּ֣י הַנָּ֑חַל לִרְאוֹת֙ הֲפָֽרְחָ֣ה הַגֶּ֔פֶן הֵנֵ֖צוּ הָרִמֹּנִֽים׃ </span></p>
 <p align="RIGHT"><span lang="he">‎<a name="012">12</a> ‏לֹ֣א יָדַ֔עְתִּי נַפְשִׁ֣י שָׂמַ֔תְנִי מַרְכְּב֖וֹת עַמִּי־נָדִֽיב׃ </span></p>
 </td>
 <td width="50%">
 <p>1 ’ānâ hālaḵə dwōḏēḵə hayyāfâ bannāšîm ’ānâ pānâ ḏwōḏēḵə ûnəḇaqəšennû ‘immāḵə: </p>
 <p>2 dwōḏî yāraḏ ləḡannwō l<sup>a</sup>‘ărûḡwōṯ habōśem lirə‘wōṯ bagannîm wəliləqōṭ šwōšannîm: </p>
 <p>3 ’ănî ləḏwōḏî wəḏwōḏî lî hārō‘eh baššwōšannîm: s</p>
 <p>4 yāfâ ’atə r<sup>a</sup>‘əyāṯî kəṯirəṣâ nā’wâ kîrûšālāim ’ăyummâ kanniḏəgālwōṯ: </p>
 <p>5 hāsēbî ‘ênayiḵə minneḡədî šehēm<font color="red"><sup>3</sup></font> hirəhîḇunî ś<sup>a</sup>‘ərēḵə kə‘ēḏer hā‘izzîm šegāləšû min-hagilə‘āḏ: </p>
 <p>6 šinnayiḵə kə‘ēḏer hārəḥēlîm še‘ālû min-hār<sup>a</sup>ḥəṣâ šekullām maṯə’îmwōṯ wəšakulâ ’ên bâem: </p>
 <p>7 kəfel<sup>a</sup>ḥ hārimmwōn raqqāṯēḵə mib<sup>a</sup>‘aḏ ləṣammāṯēḵə: </p>
 <p>8 šiššîm hēmmâ mməlāḵwōṯ ûšəmōnîm pîlaḡəšîm w<sup>a</sup>‘ălāmwōṯ ’ên misəpār: </p>
 <p>9 ’<sup>a</sup>ḥaṯ hî’ ywōnāṯî ṯammāṯî ’<sup>a</sup>ḥaṯ hî’ lə’immāh bārâ hî’ ləywōlaḏətāh rā’ûhā ḇānwōṯ wayə’aššərûhā məlāḵwōṯ ûfîlaḡəšîm wayəhaləlûhā: s</p>
 <p>10 mî-zō’ṯ hannišəqāfâ kəmwō-šāḥar yāfâ ḵalləḇānâ bārâ k<sup>a</sup>ḥammâ ’ăyummâ kanniḏəgālwōṯ: s</p>
 <p>11 ’el-ginnaṯ ’ĕḡwōz yāraḏətî lirə’wōṯ bə’ibê hannāḥal lirə’wōṯ hăfārəḥâ hagefen hēnēṣû hārimmōnîm: </p>
 <p>12 lō’ yāḏ<sup>a</sup>‘ətî nafəšî śāmaṯənî marəkəḇwōṯ ‘ammî-nāḏîḇ: </p>
 </td>
 </tr></table>
 <p></p><hr>
 <center>
 <a href="sol007.htm">Next: Song of Solomon (Shir Hashirim) Chapter 7</a></center>
 </body>