<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen046.htm">Polyglot</a> 
 <a href="../kjv/gen046.htm">KJV</a> 
 <a href="../sep/gen046.htm">Sep</a> 
 <a href="../vul/gen046.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen045.htm">Previous</a> 
 <a href="gen047.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 46</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּסַּ֤ע יִשְׂרָאֵל֙ וְכָל־אֲשֶׁר־ל֔וֹ וַיָּבֹ֖א בְּאֵ֣רָה שָּׁ֑בַע וַיִּזְבַּ֣ח זְבָחִ֔ים לֵאלֹהֵ֖י אָבִ֥יו יִצְחָֽק׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר אֱלֹהִ֤ים׀ לְיִשְׂרָאֵל֙ בְּמַרְאֹ֣ת הַלַּ֔יְלָה וַיֹּ֖אמֶר יַעֲקֹ֣ב׀ יַעֲקֹ֑ב וַיֹּ֖אמֶר הִנֵּֽנִי׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֕אמֶר אָנֹכִ֥י הָאֵ֖ל אֱלֹהֵ֣י אָבִ֑יךָ אַל־תִּירָא֙ מֵרְדָ֣ה מִצְרַ֔יְמָה כִּֽי־לְג֥וֹי גָּד֖וֹל אֲשִֽׂימְךָ֥ שָֽׁם׃ </span></p>
 <p align="RIGHT"><span lang="he">‎<a name="004">4</a> ‏אָנֹכִ֗י אֵרֵ֤ד עִמְּךָ֙ מִצְרַ֔יְמָה וְאָנֹכִ֖י אַֽעַלְךָ֣ גַם־עָלֹ֑ה וְיוֹסֵ֕ף יָשִׁ֥ית יָד֖וֹ עַל־עֵינֶֽיךָ׃ </span></p>
 <p align="RIGHT"><span lang="he">‎<a name="005">5</a> ‏וַיָּ֥קָם יַעֲקֹ֖ב מִבְּאֵ֣ר שָׁ֑בַע וַיִּשְׂא֨וּ בְנֵֽי־יִשְׂרָאֵ֜ל אֶת־יַעֲקֹ֣ב אֲבִיהֶ֗ם וְאֶת־טַפָּם֙ וְאֶת־נְשֵׁיהֶ֔ם בָּעֲגָל֕וֹת אֲשֶׁר־שָׁלַ֥ח פַּרְעֹ֖ה לָשֵׂ֥את אֹתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּקְח֣וּ אֶת־מִקְנֵיהֶ֗ם וְאֶת־רְכוּשָׁם֙ אֲשֶׁ֤ר רָֽכְשׁוּ֙ בְּאֶ֣רֶץ כְּנַ֔עַן וַיָּבֹ֖אוּ מִצְרָ֑יְמָה יַעֲקֹ֖ב וְכָל־זַרְע֥וֹ אִתּֽוֹ׃ </span></p>
 <p align="RIGHT"><span lang="he">‎<a name="007">7</a> ‏בָּנָ֞יו וּבְנֵ֤י בָנָיו֙ אִתּ֔וֹ בְּנֹתָ֛יו וּבְנ֥וֹת בָּנָ֖יו וְכָל־זַרְע֑וֹ הֵבִ֥יא אִתּ֖וֹ מִצְרָֽיְמָה׃ ס</span></p>
 <p align="RIGHT"><span lang="he">‎<a name="008">8</a> ‏וְאֵ֨לֶּה שְׁמ֧וֹת בְּנֵֽי־יִשְׂרָאֵ֛ל הַבָּאִ֥ים מִצְרַ֖יְמָה יַעֲקֹ֣ב וּבָנָ֑יו בְּכֹ֥ר יַעֲקֹ֖ב רְאוּבֵֽן׃ </span></p>
 <p align="RIGHT"><span lang="he">‎<a name="009">9</a> ‏וּבְנֵ֖י רְאוּבֵ֑ן חֲנ֥וֹךְ וּפַלּ֖וּא וְחֶצְר֥וֹן וְכַרְמִֽי׃ </span></p>
 <p align="RIGHT"><span lang="he">‎<a name="010">10</a> ‏וּבְנֵ֣י שִׁמְע֗וֹן יְמוּאֵ֧ל וְיָמִ֛ין וְאֹ֖הַד וְיָכִ֣ין וְצֹ֑חַר וְשָׁא֖וּל בֶּן־הַֽכְּנַעֲנִֽית׃ </span></p>
 <p align="RIGHT"><span lang="he">‎<a name="011">11</a> ‏וּבְנֵ֖י לֵוִ֑י גֵּרְשׁ֕וֹן קְהָ֖ת וּמְרָרִֽי׃ </span></p>
 <p align="RIGHT"><span lang="he">‎<a name="012">12</a> ‏וּבְנֵ֣י יְהוּדָ֗ה עֵ֧ר וְאוֹנָ֛ן וְשֵׁלָ֖ה וָפֶ֣רֶץ וָזָ֑רַח וַיָּ֨מָת עֵ֤ר וְאוֹנָן֙ בְּאֶ֣רֶץ כְּנַ֔עַן וַיִּהְי֥וּ בְנֵי־פֶ֖רֶץ חֶצְר֥וֹן וְחָמֽוּל׃ </span></p>
 <p align="RIGHT"><span lang="he">‎<a name="013">13</a> ‏וּבְנֵ֖י יִשָׂשכָ֑ר תּוֹלָ֥ע וּפֻוָּ֖ה וְי֥וֹב וְשִׁמְרֽוֹן׃ </span></p>
 <p align="RIGHT"><span lang="he">‎<a name="014">14</a> ‏וּבְנֵ֖י זְבוּלֻ֑ן סֶ֥רֶד וְאֵל֖וֹן וְיַחְלְאֵֽל׃ </span></p>
 <p align="RIGHT"><span lang="he">‎<a name="015">15</a> ‏אֵ֣לֶּה׀ בְּנֵ֣י לֵאָ֗ה אֲשֶׁ֨ר יָֽלְדָ֤ה לְיַעֲקֹב֙ בְּפַדַּ֣ן אֲרָ֔ם וְאֵ֖ת דִּינָ֣ה בִתּ֑וֹ כָּל־נֶ֧פֶשׁ בָּנָ֛יו וּבְנוֹתָ֖יו שְׁלֹשִׁ֥ים וְשָׁלֹֽשׁ׃ </span></p>
 <p align="RIGHT"><span lang="he">‎<a name="016">16</a> ‏וּבְנֵ֣י גָ֔ד צִפְי֥וֹן וְחַגִּ֖י שׁוּנִ֣י וְאֶצְבֹּ֑ן עֵרִ֥י וַֽאֲרוֹדִ֖י וְאַרְאֵלִֽי׃ </span></p>
 <p align="RIGHT"><span lang="he">‎<a name="017">17</a> ‏וּבְנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֣רַח אֲחֹתָ֑ם וּבְנֵ֣י בְרִיעָ֔ה חֶ֖בֶר וּמַלְכִּיאֵֽל׃ </span></p>
 <p align="RIGHT"><span lang="he">‎<a name="018">18</a> ‏אֵ֚לֶּה בְּנֵ֣י זִלְפָּ֔ה אֲשֶׁר־נָתַ֥ן לָבָ֖ן לְלֵאָ֣ה בִתּ֑וֹ וַתֵּ֤לֶד אֶת־אֵ֙לֶּה֙ לְיַעֲקֹ֔ב שֵׁ֥שׁ עֶשְׂרֵ֖ה נָֽפֶשׁ׃ </span></p>
 <p align="RIGHT"><span lang="he">‎<a name="019">19</a> ‏בְּנֵ֤י רָחֵל֙ אֵ֣שֶׁת יַעֲקֹ֔ב<font color="red"><sup>3</sup></font> יוֹסֵ֖ף וּבִנְיָמִֽן׃ </span></p>
 <p align="RIGHT"><span lang="he">‎<a name="020">20</a> ‏וַיִּוָּלֵ֣ד לְיוֹסֵף֮ בְּאֶ֣רֶץ מִצְרַיִם֒ אֲשֶׁ֤ר יָֽלְדָה־לּוֹ֙ אָֽסְנַ֔ת בַּת־פּ֥וֹטִי פֶ֖רַע כֹּהֵ֣ן אֹ֑ן אֶת־מְנַשֶּׁ֖ה וְאֶת־אֶפְרָֽיִם׃ </span></p>
 <p align="RIGHT"><span lang="he">‎<a name="021">21</a> ‏וּבְנֵ֣י בִנְיָמִ֗ן בֶּ֤לַע וָבֶ֙כֶר֙ וְאַשְׁבֵּ֔ל גֵּרָ֥א וְנַעֲמָ֖ן אֵחִ֣י וָרֹ֑אשׁ מֻפִּ֥ים וְחֻפִּ֖ים וָאָֽרְדְּ׃ </span></p>
 <p align="RIGHT"><span lang="he">‎<a name="022">22</a> ‏אֵ֚לֶּה בְּנֵ֣י רָחֵ֔ל אֲשֶׁ֥ר יֻלַּ֖ד לְיַעֲקֹ֑ב כָּל־נֶ֖פֶשׁ אַרְבָּעָ֥ה עָשָֽׂר׃ </span></p>
 <p align="RIGHT"><span lang="he">‎<a name="023">23</a> ‏וּבְנֵי־דָ֖ן חֻשִֽׁים׃ </span></p>
 <p align="RIGHT"><span lang="he">‎<a name="024">24</a> ‏וּבְנֵ֖י נַפְתָּלִ֑י יַחְצְאֵ֥ל וְגוּנִ֖י וְיֵ֥צֶר וְשִׁלֵּֽם׃ </span></p>
 <p align="RIGHT"><span lang="he">‎<a name="025">25</a> ‏אֵ֚לֶּה בְּנֵ֣י בִלְהָ֔ה אֲשֶׁר־נָתַ֥ן לָבָ֖ן לְרָחֵ֣ל בִּתּ֑וֹ וַתֵּ֧לֶד אֶת־אֵ֛לֶּה לְיַעֲקֹ֖ב כָּל־נֶ֥פֶשׁ שִׁבְעָֽה׃ </span></p>
 <p align="RIGHT"><span lang="he">‎<a name="026">26</a> ‏כָּל־הַ֠נֶּפֶשׁ הַבָּאָ֨ה לְיַעֲקֹ֤ב מִצְרַ֙יְמָה֙ יֹצְאֵ֣י יְרֵכ֔וֹ מִלְּבַ֖ד נְשֵׁ֣י בְנֵי־יַעֲקֹ֑ב כָּל־נֶ֖פֶשׁ שִׁשִּׁ֥ים וָשֵֽׁשׁ׃ </span></p>
 <p align="RIGHT"><span lang="he">‎<a name="027">27</a> ‏וּבְנֵ֥י יוֹסֵ֛ף אֲשֶׁר־יֻלַּד־ל֥וֹ בְמִצְרַ֖יִם נֶ֣פֶשׁ שְׁנָ֑יִם כָּל־הַנֶּ֧פֶשׁ לְבֵֽית־יַעֲקֹ֛ב הַבָּ֥אָה מִצְרַ֖יְמָה שִׁבְעִֽים׃ פ</span></p>
 <p align="RIGHT"><span lang="he">‎<a name="028">28</a> ‏וְאֶת־יְהוּדָ֞ה שָׁלַ֤ח לְפָנָיו֙ אֶל־יוֹסֵ֔ף לְהוֹרֹ֥ת לְפָנָ֖יו גֹּ֑שְׁנָה וַיָּבֹ֖אוּ אַ֥רְצָה גֹּֽשֶׁן׃ </span></p>
 <p align="RIGHT"><span lang="he">‎<a name="029">29</a> ‏וַיֶּאְסֹ֤ר יוֹסֵף֙ מֶרְכַּבְתּ֔וֹ וַיַּ֛עַל לִקְרַֽאת־יִשְׂרָאֵ֥ל אָבִ֖יו גֹּ֑שְׁנָה וַיֵּרָ֣א אֵלָ֗יו וַיִּפֹּל֙ עַל־צַוָּארָ֔יו וַיֵּ֥בְךְּ עַל־צַוָּארָ֖יו עֽוֹד׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֧אמֶר יִשְׂרָאֵ֛ל אֶל־יוֹסֵ֖ף אָמ֣וּתָה הַפָּ֑עַם אַחֲרֵי֙ רְאוֹתִ֣י אֶת־פָּנֶ֔יךָ כִּ֥י עוֹדְךָ֖ חָֽי׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֨אמֶר יוֹסֵ֤ף אֶל־אֶחָיו֙ וְאֶל־בֵּ֣ית אָבִ֔יו אֶעֱלֶ֖ה וְאַגִּ֣ידָה לְפַרְעֹ֑ה וְאֹֽמְרָ֣ה אֵלָ֔יו אַחַ֧י וּבֵית־אָבִ֛י אֲשֶׁ֥ר בְּאֶֽרֶץ־כְּנַ֖עַן בָּ֥אוּ אֵלָֽי׃ </span></p>
 <p align="RIGHT"><span lang="he">‎<a name="032">32</a> ‏וְהָאֲנָשִׁים֙ רֹ֣עֵי צֹ֔אן כִּֽי־אַנְשֵׁ֥י מִקְנֶ֖ה הָ֑יוּ וְצֹאנָ֧ם וּבְקָרָ֛ם וְכָל־אֲשֶׁ֥ר לָהֶ֖ם הֵבִֽיאוּ׃ </span></p>
 <p align="RIGHT"><span lang="he">‎<a name="033">33</a> ‏וְהָיָ֕ה כִּֽי־יִקְרָ֥א לָכֶ֖ם פַּרְעֹ֑ה וְאָמַ֖ר מַה־מַּעֲשֵׂיכֶֽם׃ </span></p>
 <p align="RIGHT"><span lang="he">‎<a name="034">34</a> ‏וַאֲמַרְתֶּ֗ם אַנְשֵׁ֨י מִקְנֶ֜ה הָי֤וּ עֲבָדֶ֙יךָ֙ מִנְּעוּרֵ֣ינוּ וְעַד־עַ֔תָּה גַּם־אֲנַ֖חְנוּ גַּם־אֲבֹתֵ֑ינוּ בַּעֲב֗וּר תֵּשְׁבוּ֙ בְּאֶ֣רֶץ גֹּ֔שֶׁן כִּֽי־תוֹעֲבַ֥ת מִצְרַ֖יִם כָּל־רֹ֥עֵה צֹֽאן׃ </span></p>
 </td>
 <td width="50%">
 <p>1 wayyiss<sup>a</sup>‘ yiśərā’ēl wəḵāl-’ăšer-lwō wayyāḇō’ bə’ērâ ššāḇ<sup>a</sup>‘ wayyizəb<sup>a</sup>ḥ zəḇāḥîm lē’lōhê ’āḇîw yiṣəḥāq: </p>
 <p>2 wayyō’mer ’ĕlōhîm| ləyiśərā’ēl bəmarə’ōṯ hallayəlâ wayyō’mer y<sup>a</sup>‘ăqōḇ| y<sup>a</sup>‘ăqōḇ wayyō’mer hinnēnî: </p>
 <p>3 wayyō’mer ’ānōḵî hā’ēl ’ĕlōhê ’āḇîḵā ’al-tîrā’ mērəḏâ miṣərayəmâ kî-ləḡwōy gāḏwōl ’ăśîməḵā šām: </p>
 <p>4 ’ānōḵî ’ērēḏ ‘imməḵā miṣərayəmâ wə’ānōḵî ’<sup>a</sup>‘aləḵā ḡam-‘ālōh wəywōsēf yāšîṯ yāḏwō ‘al-‘êneyḵā: </p>
 <p>5 wayyāqām y<sup>a</sup>‘ăqōḇ mibə’ēr šāḇ<sup>a</sup>‘ wayyiśə’û ḇənê-yiśərā’ēl ’eṯ-y<sup>a</sup>‘ăqōḇ ’ăḇîhem wə’eṯ-ṭapām wə’eṯ-nəšêhem bā‘ăḡālwōṯ ’ăšer-šāl<sup>a</sup>ḥ parə‘ōh lāśē’ṯ ’ōṯwō: </p>
 <p>6 wayyiqəḥû ’eṯ-miqənêhem wə’eṯ-rəḵûšām ’ăšer rāḵəšû bə’ereṣ kən<sup>a</sup>‘an wayyāḇō’û miṣərāyəmâ y<sup>a</sup>‘ăqōḇ wəḵāl-zarə‘wō ’itwō: </p>
 <p>7 bānāyw ûḇənê ḇānāyw ’itwō bənōṯāyw ûḇənwōṯ bānāyw wəḵāl-zarə‘wō hēḇî’ ’itwō miṣərāyəmâ: s</p>
 <p>8 wə’ēlleh šəmwōṯ bənê-yiśərā’ēl habā’îm miṣərayəmâ y<sup>a</sup>‘ăqōḇ ûḇānāyw bəḵōr y<sup>a</sup>‘ăqōḇ rə’ûḇēn: </p>
 <p>9 ûḇənê rə’ûḇēn ḥănwōḵə ûfallû’ wəḥeṣərwōn wəḵarəmî: </p>
 <p>10 ûḇənê šimə‘wōn yəmû’ēl wəyāmîn wə’ōhaḏ wəyāḵîn wəṣōḥar wəšā’ûl ben-hakən<sup>a</sup>‘ănîṯ: </p>
 <p>11 ûḇənê lēwî gērəšwōn qəhāṯ ûmərārî: </p>
 <p>12 ûḇənê yəhûḏâ ‘ēr wə’wōnān wəšēlâ wāfereṣ wāzār<sup>a</sup>ḥ wayyāmāṯ ‘ēr wə’wōnān bə’ereṣ kən<sup>a</sup>‘an wayyihəyû ḇənê-fereṣ ḥeṣərwōn wəḥāmûl: </p>
 <p>13 ûḇənê yiśāsḵār twōlā‘ ûfuûâ wəywōḇ wəšimərwōn: </p>
 <p>14 ûḇənê zəḇûlun sereḏ wə’ēlwōn wəy<sup>a</sup>ḥələ’ēl: </p>
 <p>15 ’ēlleh| bənê lē’â ’ăšer yāləḏâ ləy<sup>a</sup>‘ăqōḇ bəfadan ’ărām wə’ēṯ dînâ ḇitwō kāl-nefeš bānāyw ûḇənwōṯāyw šəlōšîm wəšālōš: </p>
 <p>16 ûḇənê ḡāḏ ṣifəywōn wəḥagî šûnî wə’eṣəbōn ‘ērî wa’ărwōḏî wə’arə’ēlî: </p>
 <p>17 ûḇənê ’āšēr yimənâ wəyišəwâ wəyišəwî ûḇərî‘â wəśer<sup>a</sup>ḥ ’ăḥōṯām ûḇənê ḇərî‘â ḥeḇer ûmaləkî’ēl: </p>
 <p>18 ’ēlleh bənê ziləpâ ’ăšer-nāṯan lāḇān ləlē’â ḇitwō watēleḏ ’eṯ-’ēlleh ləy<sup>a</sup>‘ăqōḇ šēš ‘eśərēh nāfeš: </p>
 <p>19 bənê rāḥēl ’ēšeṯ y<sup>a</sup>‘ăqōḇ<font color="red"><sup>3</sup></font> ywōsēf ûḇinəyāmin: </p>
 <p>20 wayyiûālēḏ ləywōsēf bə’ereṣ miṣərayim ’ăšer yāləḏâ-llwō ’āsənaṯ baṯ-pwōṭî fer<sup>a</sup>‘ kōhēn ’ōn ’eṯ-mənaššeh wə’eṯ-’efərāyim: </p>
 <p>21 ûḇənê ḇinəyāmin bel<sup>a</sup>‘ wāḇeḵer wə’ašəbēl gērā’ wən<sup>a</sup>‘ămān ’ēḥî wārō’š mupîm wəḥupîm wā’ārədə: </p>
 <p>22 ’ēlleh bənê rāḥēl ’ăšer yullaḏ ləy<sup>a</sup>‘ăqōḇ kāl-nefeš ’arəbā‘â ‘āśār: </p>
 <p>23 ûḇənê-ḏān ḥušîm: </p>
 <p>24 ûḇənê nafətālî y<sup>a</sup>ḥəṣə’ēl wəḡûnî wəyēṣer wəšillēm: </p>
 <p>25 ’ēlleh bənê ḇiləhâ ’ăšer-nāṯan lāḇān lərāḥēl bitwō watēleḏ ’eṯ-’ēlleh ləy<sup>a</sup>‘ăqōḇ kāl-nefeš šiḇə‘â: </p>
 <p>26 kāl-hannefeš habā’â ləy<sup>a</sup>‘ăqōḇ miṣərayəmâ yōṣə’ê yərēḵwō milləḇaḏ nəšê ḇənê-y<sup>a</sup>‘ăqōḇ kāl-nefeš šiššîm wāšēš: </p>
 <p>27 ûḇənê ywōsēf ’ăšer-yullaḏ-lwō ḇəmiṣərayim nefeš šənāyim kāl-hannefeš ləḇêṯ-y<sup>a</sup>‘ăqōḇ habā’â miṣərayəmâ šiḇə‘îm: f</p>
 <p>28 wə’eṯ-yəhûḏâ šāl<sup>a</sup>ḥ ləfānāyw ’el-ywōsēf ləhwōrōṯ ləfānāyw gōšənâ wayyāḇō’û ’arəṣâ gōšen: </p>
 <p>29 wayye’əsōr ywōsēf merəkaḇətwō wayy<sup>a</sup>‘al liqəra’ṯ-yiśərā’ēl ’āḇîw gōšənâ wayyērā’ ’ēlāyw wayyipōl ‘al-ṣaûā’rāyw wayyēḇəḵḵə ‘al-ṣaûā’rāyw ‘wōḏ: </p>
 <p>30 wayyō’mer yiśərā’ēl ’el-ywōsēf ’āmûṯâ hapā‘am ’<sup>a</sup>ḥărê rə’wōṯî ’eṯ-pāneyḵā kî ‘wōḏəḵā ḥāy: </p>
 <p>31 wayyō’mer ywōsēf ’el-’eḥāyw wə’el-bêṯ ’āḇîw ’e‘ĕleh wə’agîḏâ ləfarə‘ōh wə’ōmərâ ’ēlāyw ’<sup>a</sup>ḥay ûḇêṯ-’āḇî ’ăšer bə’ereṣ-kən<sup>a</sup>‘an bā’û ’ēlāy: </p>
 <p>32 wəhā’ănāšîm rō‘ê ṣō’n kî-’anəšê miqəneh hāyû wəṣō’nām ûḇəqārām wəḵāl-’ăšer lâem hēḇî’û: </p>
 <p>33 wəhāyâ kî-yiqərā’ lāḵem parə‘ōh wə’āmar mah-mm<sup>a</sup>‘ăśêḵem: </p>
 <p>34 wa’ămarətem ’anəšê miqəneh hāyû ‘ăḇāḏeyḵā minnə‘ûrênû wə‘aḏ-‘atâ gam-’ăn<sup>a</sup>ḥənû gam-’ăḇōṯênû b<sup>a</sup>‘ăḇûr tēšəḇû bə’ereṣ gōšen kî-ṯwō‘ăḇaṯ miṣərayim kāl-rō‘ēh ṣō’n: </p>
 </td>
 </tr></table>
 <p></p><hr>
 <center>
 <a href="gen047.htm">Next: Genesis (Bereshit) Chapter 47</a></center>
 </body>