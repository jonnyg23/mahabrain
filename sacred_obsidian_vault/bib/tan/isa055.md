<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa055.htm">Polyglot</a> 
 <a href="../kjv/isa055.htm">KJV</a> 
 <a href="../sep/isa055.htm">Sep</a> 
 <a href="../vul/isa055.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa054.htm">Previous</a> 
 <a href="isa056.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 55</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֤וֹי כָּל־צָמֵא֙ לְכ֣וּ לַמַּ֔יִם וַאֲשֶׁ֥ר אֵֽין־ל֖וֹ כָּ֑סֶף לְכ֤וּ שִׁבְרוּ֙ וֶֽאֱכֹ֔לוּ וּלְכ֣וּ שִׁבְר֗וּ בְּלוֹא־כֶ֛סֶף וּבְל֥וֹא מְחִ֖יר יַ֥יִן וְחָלָֽב׃ </span></p>
 <p align="RIGHT"><span lang="he">‎<a name="002">2</a> ‏לָ֤מָּה תִשְׁקְלוּ־כֶ֙סֶף֙ בְּֽלוֹא־לֶ֔חֶם וִיגִיעֲכֶ֖ם בְּל֣וֹא לְשָׂבְעָ֑ה שִׁמְע֨וּ שָׁמ֤וֹעַ אֵלַי֙ וְאִכְלוּ־ט֔וֹב וְתִתְעַנַּ֥ג בַּדֶּ֖שֶׁן נַפְשְׁכֶֽם׃ </span></p>
 <p align="RIGHT"><span lang="he">‎<a name="003">3</a> ‏הַטּ֤וּ אָזְנְכֶם֙ וּלְכ֣וּ אֵלַ֔י שִׁמְע֖וּ וּתְחִ֣י נַפְשְׁכֶ֑ם וְאֶכְרְתָ֤ה לָכֶם֙ בְּרִ֣ית עוֹלָ֔ם חַֽסְדֵ֥י דָוִ֖ד הַנֶּאֱמָנִֽים׃ </span></p>
 <p align="RIGHT"><span lang="he">‎<a name="004">4</a> ‏הֵ֛ן עֵ֥ד לְאוּמִּ֖ים נְתַתִּ֑יו נָגִ֥יד וּמְצַוֵּ֖ה לְאֻמִּֽים׃ </span></p>
 <p align="RIGHT"><span lang="he">‎<a name="005">5</a> ‏הֵ֣ן גּ֤וֹי לֹֽא־תֵדַע֙ תִּקְרָ֔א וְג֥וֹי לֹֽא־יְדָע֖וּךָ אֵלֶ֣יךָ יָר֑וּצוּ לְמַ֙עַן֙ יְהוָ֣ה אֱלֹהֶ֔יךָ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ ס</span></p>
 <p align="RIGHT"><span lang="he">‎<a name="006">6</a> ‏דִּרְשׁ֥וּ יְהוָ֖ה בְּהִמָּצְא֑וֹ קְרָאֻ֖הוּ בִּֽהְיוֹת֥וֹ קָרֽוֹב׃ </span></p>
 <p align="RIGHT"><span lang="he">‎<a name="007">7</a> ‏יַעֲזֹ֤ב רָשָׁע֙ דַּרְכּ֔וֹ וְאִ֥ישׁ אָ֖וֶן מַחְשְׁבֹתָ֑יו וְיָשֹׁ֤ב אֶל־יְהוָה֙ וִֽירַחֲמֵ֔הוּ וְאֶל־אֱלֹהֵ֖ינוּ כִּֽי־יַרְבֶּ֥ה לִסְלֽוֹחַ׃ </span></p>
 <p align="RIGHT"><span lang="he">‎<a name="008">8</a> ‏כִּ֣י לֹ֤א מַחְשְׁבוֹתַי֙ מַחְשְׁב֣וֹתֵיכֶ֔ם וְלֹ֥א דַרְכֵיכֶ֖ם דְּרָכָ֑י נְאֻ֖ם יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏כִּֽי־גָבְה֥וּ שָׁמַ֖יִם מֵאָ֑רֶץ כֵּ֣ן גָּבְה֤וּ דְרָכַי֙ מִדַּרְכֵיכֶ֔ם וּמַחְשְׁבֹתַ֖י מִמַּחְשְׁבֹתֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏כִּ֡י כַּאֲשֶׁ֣ר יֵרֵד֩ הַגֶּ֨שֶׁם וְהַשֶּׁ֜לֶג מִן־הַשָּׁמַ֗יִם וְשָׁ֙מָּה֙ לֹ֣א יָשׁ֔וּב כִּ֚י אִם־הִרְוָ֣ה אֶת־הָאָ֔רֶץ וְהוֹלִידָ֖הּ וְהִצְמִיחָ֑הּ וְנָ֤תַן זֶ֙רַע֙ לַזֹּרֵ֔עַ וְלֶ֖חֶם לָאֹכֵֽל׃ </span></p>
 <p align="RIGHT"><span lang="he">‎<a name="011">11</a> ‏כֵּ֣ן יִֽהְיֶ֤ה דְבָרִי֙ אֲשֶׁ֣ר יֵצֵ֣א מִפִּ֔י לֹֽא־יָשׁ֥וּב אֵלַ֖י רֵיקָ֑ם כִּ֤י אִם־עָשָׂה֙ אֶת־אֲשֶׁ֣ר חָפַ֔צְתִּי וְהִצְלִ֖יחַ אֲשֶׁ֥ר שְׁלַחְתִּֽיו׃ </span></p>
 <p align="RIGHT"><span lang="he">‎<a name="012">12</a> ‏כִּֽי־בְשִׂמְחָ֣ה תֵצֵ֔אוּ וּבְשָׁל֖וֹם תּֽוּבָל֑וּן הֶהָרִ֣ים וְהַגְּבָע֗וֹת יִפְצְח֤וּ לִפְנֵיכֶם֙ רִנָּ֔ה וְכָל־עֲצֵ֥י הַשָּׂדֶ֖ה יִמְחֲאוּ־כָֽף׃ </span></p>
 <p align="RIGHT"><span lang="he">‎<a name="013">13</a> ‏תַּ֤חַת הַֽנַּעֲצוּץ֙ יַעֲלֶ֣ה בְר֔וֹשׁ <font color="brown">תחת</font> <font color="blue">וְתַ֥חַת</font> הַסִּרְפַּ֖ד יַעֲלֶ֣ה הֲדַ֑ס וְהָיָ֤ה לַֽיהוָה֙ לְשֵׁ֔ם לְא֥וֹת עוֹלָ֖ם לֹ֥א יִכָּרֵֽת׃ ס</span></p>
 </td>
 <td width="50%">
 <p>1 hwōy kāl-ṣāmē’ ləḵû lammayim wa’ăšer ’ên-lwō kāsef ləḵû šiḇərû we’ĕḵōlû ûləḵû šiḇərû bəlwō’-ḵesef ûḇəlwō’ məḥîr yayin wəḥālāḇ: </p>
 <p>2 lāmmâ ṯišəqəlû-ḵesef bəlwō’-leḥem wîḡî‘ăḵem bəlwō’ ləśāḇə‘â šimə‘û šāmwō‘a ’ēlay wə’iḵəlû-ṭwōḇ wəṯiṯə‘annaḡ badešen nafəšəḵem: </p>
 <p>3 haṭṭû ’āzənəḵem ûləḵû ’ēlay šimə‘û ûṯəḥî nafəšəḵem wə’eḵərəṯâ lāḵem bərîṯ ‘wōlām ḥasəḏê ḏāwiḏ hanne’ĕmānîm: </p>
 <p>4 hēn ‘ēḏ lə’ûmmîm nəṯatîw nāḡîḏ ûməṣaûēh lə’ummîm: </p>
 <p>5 hēn gwōy lō’-ṯēḏ<sup>a</sup>‘ tiqərā’ wəḡwōy lō’-yəḏā‘ûḵā ’ēleyḵā yārûṣû ləm<sup>a</sup>‘an yəhwâ ’ĕlōheyḵā wəliqəḏwōš yiśərā’ēl kî fē’ărāḵə: s</p>
 <p>6 dirəšû yəhwâ bəhimmāṣə’wō qərā’uhû bihəywōṯwō qārwōḇ: </p>
 <p>7 y<sup>a</sup>‘ăzōḇ rāšā‘ darəkwō wə’îš ’āwen m<sup>a</sup>ḥəšəḇōṯāyw wəyāšōḇ ’el-yəhwâ wîr<sup>a</sup>ḥămēhû wə’el-’ĕlōhênû kî-yarəbeh lisəlwōḥa: </p>
 <p>8 kî lō’ m<sup>a</sup>ḥəšəḇwōṯay m<sup>a</sup>ḥəšəḇwōṯêḵem wəlō’ ḏarəḵêḵem dərāḵāy nə’um yəhwâ: </p>
 <p>9 kî-ḡāḇəhû šāmayim mē’āreṣ kēn gāḇəhû ḏərāḵay midarəḵêḵem ûm<sup>a</sup>ḥəšəḇōṯay mimm<sup>a</sup>ḥəšəḇōṯêḵem: </p>
 <p>10 kî ka’ăšer yērēḏ hagešem wəhaššeleḡ min-haššāmayim wəšāmmâ lō’ yāšûḇ kî ’im-hirəwâ ’eṯ-hā’āreṣ wəhwōlîḏāh wəhiṣəmîḥāh wənāṯan zer<sup>a</sup>‘ lazzōrē‘a wəleḥem lā’ōḵēl: </p>
 <p>11 kēn yihəyeh ḏəḇārî ’ăšer yēṣē’ mipî lō’-yāšûḇ ’ēlay rêqām kî ’im-‘āśâ ’eṯ-’ăšer ḥāfaṣətî wəhiṣəlîḥa ’ăšer šəl<sup>a</sup>ḥətîw: </p>
 <p>12 kî-ḇəśiməḥâ ṯēṣē’û ûḇəšālwōm tûḇālûn hehārîm wəhagəḇā‘wōṯ yifəṣəḥû lifənêḵem rinnâ wəḵāl-‘ăṣê haśśāḏeh yiməḥă’û-ḵāf: </p>
 <p>13 t<sup>a</sup>ḥaṯ hann<sup>a</sup>‘ăṣûṣ y<sup>a</sup>‘ăleh ḇərwōš <font color="brown">t<sup>a</sup>ḥaṯ</font> <font color="blue">wəṯ<sup>a</sup>ḥaṯ</font> hassirəpaḏ y<sup>a</sup>‘ăleh hăḏas wəhāyâ layhwâ ləšēm lə’wōṯ ‘wōlām lō’ yikārēṯ: s</p>
 </td>
 </tr></table>
 <p></p><hr>
 <center>
 <a href="isa056.htm">Next: Isaiah (Yisheyah) Chapter 56</a></center>
 </body>