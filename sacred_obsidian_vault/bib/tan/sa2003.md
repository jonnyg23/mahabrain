<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2003.htm">Polyglot</a> 
 <a href="../kjv/sa2003.htm">KJV</a> 
 <a href="../sep/sa2003.htm">Sep</a> 
 <a href="../vul/sa2003.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2002.htm">Previous</a> 
 <a href="sa2004.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתְּהִ֤י הַמִּלְחָמָה֙ אֲרֻכָּ֔ה בֵּ֚ין בֵּ֣ית שָׁא֔וּל וּבֵ֖ין בֵּ֣ית דָּוִ֑ד וְדָוִד֙ הֹלֵ֣ךְ וְחָזֵ֔ק וּבֵ֥ית שָׁא֖וּל הֹלְכִ֥ים וְדַלִּֽים׃ ס</span></p>
 <p align="RIGHT"><span lang="he">‎<a name="002">2</a> ‏<font color="brown">וילדו</font> <font color="blue">וַיִּוָּלְד֧וּ<font color="red"><sup>a</sup></font></font> לְדָוִ֛ד בָּנִ֖ים בְּחֶבְר֑וֹן וַיְהִ֤י בְכוֹרוֹ֙ אַמְנ֔וֹן לַאֲחִינֹ֖עַם הַיִּזְרְעֵאלִֽת׃ </span></p>
 <p align="RIGHT"><span lang="he">‎<a name="003">3</a> ‏וּמִשְׁנֵ֣הוּ כִלְאָ֔ב <font color="brown">לאביגל</font> <font color="blue">לַאֲֽבִיגַ֕יִל<font color="red"><sup>3</sup></font></font> אֵ֖שֶׁת נָבָ֣ל הַֽכַּרְמְלִ֑י וְהַשְּׁלִשִׁי֙ אַבְשָׁל֣וֹם בֶּֽן־מַעֲכָ֔ה בַּת־תַּלְמַ֖י מֶ֥לֶךְ גְּשֽׁוּר׃ </span></p>
 <p align="RIGHT"><span lang="he">‎<a name="004">4</a> ‏וְהָרְבִיעִ֖י אֲדֹנִיָּ֣ה בֶן־חַגִּ֑ית וְהַחֲמִישִׁ֖י שְׁפַטְיָ֥ה בֶן־אֲבִיטָֽל׃ </span></p>
 <p align="RIGHT"><span lang="he">‎<a name="005">5</a> ‏וְהַשִּׁשִּׁ֣י יִתְרְעָ֔ם לְעֶגְלָ֖ה אֵ֣שֶׁת דָּוִ֑ד אֵ֛לֶּה יֻלְּד֥וּ לְדָוִ֖ד בְּחֶבְרֽוֹן׃ פ</span></p>
 <p align="RIGHT"><span lang="he">‎<a name="006">6</a> ‏וַיְהִ֗י בִּֽהְיוֹת֙ הַמִּלְחָמָ֔ה בֵּ֚ין בֵּ֣ית שָׁא֔וּל וּבֵ֖ין בֵּ֣ית דָּוִ֑ד וְאַבְנֵ֛ר הָיָ֥ה מִתְחַזֵּ֖ק בְּבֵ֥ית שָׁאֽוּל׃ </span></p>
 <p align="RIGHT"><span lang="he">‎<a name="007">7</a> ‏וּלְשָׁא֣וּל פִּלֶ֔גֶשׁ וּשְׁמָ֖הּ רִצְפָּ֣ה בַת־אַיָּ֑ה וַיֹּ֙אמֶר֙ אֶל־אַבְנֵ֔ר מַדּ֥וּעַ בָּ֖אתָה אֶל־פִּילֶ֥גֶשׁ אָבִֽי׃ </span></p>
 <p align="RIGHT"><span lang="he">‎<a name="008">8</a> ‏וַיִּחַר֩ לְאַבְנֵ֨ר מְאֹ֜ד עַל־דִּבְרֵ֣י אִֽישׁ־בֹּ֗שֶׁת וַיֹּ֙אמֶר֙ הֲרֹ֨אשׁ כֶּ֥לֶב אָנֹ֘כִי֮ אֲשֶׁ֣ר לִֽיהוּדָה֒ הַיּ֨וֹם אֶֽעֱשֶׂה־חֶ֜סֶד עִם־בֵּ֣ית׀ שָׁא֣וּל אָבִ֗יךָ אֶל־אֶחָיו֙ וְאֶל־מֵ֣רֵעֵ֔הוּ וְלֹ֥א הִמְצִיתִ֖ךָ בְּיַד־דָּוִ֑ד וַתִּפְקֹ֥ד עָלַ֛י עֲוֹ֥ן הָאִשָּׁ֖ה הַיּֽוֹם׃ </span></p>
 <p align="RIGHT"><span lang="he">‎<a name="009">9</a> ‏כֹּֽה־יַעֲשֶׂ֤ה אֱלֹהִים֙ לְאַבְנֵ֔ר וְכֹ֖ה יֹסִ֣יף ל֑וֹ כִּ֗י כַּאֲשֶׁ֨ר נִשְׁבַּ֤ע יְהוָה֙ לְדָוִ֔ד כִּֽי־כֵ֖ן אֶֽעֱשֶׂה־לּֽוֹ׃ </span></p>
 <p align="RIGHT"><span lang="he">‎<a name="010">10</a> ‏לְהַֽעֲבִ֥יר הַמַּמְלָכָ֖ה מִבֵּ֣ית שָׁא֑וּל וּלְהָקִ֞ים אֶת־כִּסֵּ֣א דָוִ֗ד עַל־יִשְׂרָאֵל֙ וְעַל־יְהוּדָ֔ה מִדָּ֖ן וְעַד־בְּאֵ֥ר שָֽׁבַע׃ </span></p>
 <p align="RIGHT"><span lang="he">‎<a name="011">11</a> ‏וְלֹֽא־יָכֹ֣ל ע֔וֹד לְהָשִׁ֥יב אֶת־אַבְנֵ֖ר דָּבָ֑ר מִיִּרְאָת֖וֹ אֹתֽוֹ׃ ס</span></p>
 <p align="RIGHT"><span lang="he">‎<a name="012">12</a> ‏וַיִּשְׁלַח֩ אַבְנֵ֨ר מַלְאָכִ֧ים׀ אֶל־דָּוִ֛ד <font color="brown">תחתו</font> <font color="blue">תַּחְתָּ֥יו</font> לֵאמֹ֖ר לְמִי־אָ֑רֶץ לֵאמֹ֗ר כָּרְתָ֤ה בְרִֽיתְךָ֙ אִתִּ֔י וְהִנֵּה֙ יָדִ֣י עִמָּ֔ךְ לְהָסֵ֥ב אֵלֶ֖יךָ אֶת־כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר ט֔וֹב אֲנִ֕י אֶכְרֹ֥ת אִתְּךָ֖ בְּרִ֑ית אַ֣ךְ דָּבָ֣ר אֶחָ֡ד אָנֹכִי֩ שֹׁאֵ֨ל מֵאִתְּךָ֤ לֵאמֹר֙ לֹא־תִרְאֶ֣ה אֶת־פָּנַ֔י כִּ֣י׀ אִם־לִפְנֵ֣י הֱבִיאֲךָ֗ אֵ֚ת מִיכַ֣ל בַּת־שָׁא֔וּל בְּבֹאֲךָ֖ לִרְא֥וֹת אֶת־פָּנָֽי׃ ס</span></p>
 <p align="RIGHT"><span lang="he">‎<a name="014">14</a> ‏וַיִּשְׁלַ֤ח דָּוִד֙ מַלְאָכִ֔ים אֶל־אִֽישׁ־בֹּ֥שֶׁת בֶּן־שָׁא֖וּל לֵאמֹ֑ר תְּנָ֤ה אֶת־אִשְׁתִּי֙ אֶת־מִיכַ֔ל אֲשֶׁר֙ אֵרַ֣שְׂתִּי לִ֔י בְּמֵאָ֖ה עָרְל֥וֹת פְּלִשְׁתִּֽים׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁלַח֙ אִ֣ישׁ בֹּ֔שֶׁת וַיִּקָּחֶ֖הָ מֵ֣עִֽם אִ֑ישׁ מֵעִ֖ם פַּלְטִיאֵ֥ל בֶּן־<font color="brown">לוש</font> <font color="blue">לָֽיִשׁ׃</font> </span></p>
 <p align="RIGHT"><span lang="he">‎<a name="016">16</a> ‏וַיֵּ֨לֶךְ אִתָּ֜הּ אִישָׁ֗הּ הָל֧וֹךְ וּבָכֹ֛ה אַחֲרֶ֖יהָ עַד־בַּֽחֻרִ֑ים וַיֹּ֨אמֶר אֵלָ֥יו אַבְנֵ֛ר לֵ֥ךְ שׁ֖וּב וַיָּשֹֽׁב׃ </span></p>
 <p align="RIGHT"><span lang="he">‎<a name="017">17</a> ‏וּדְבַר־אַבְנֵ֣ר הָיָ֔ה עִם־זִקְנֵ֥י יִשְׂרָאֵ֖ל לֵאמֹ֑ר גַּם־תְּמוֹל֙ גַּם־שִׁלְשֹׁ֔ם הֱיִיתֶ֞ם מְבַקְשִׁ֧ים אֶת־דָּוִ֛ד לְמֶ֖לֶךְ עֲלֵיכֶֽם׃ </span></p>
 <p align="RIGHT"><span lang="he">‎<a name="018">18</a> ‏וְעַתָּ֖ה עֲשׂ֑וּ כִּ֣י יְהוָ֗ה אָמַ֤ר אֶל־דָּוִד֙ לֵאמֹ֔ר בְּיַ֣ד׀ דָּוִ֣ד עַבְדִּ֗י הוֹשִׁ֜יעַ אֶת־עַמִּ֤י יִשְׂרָאֵל֙ מִיַּ֣ד פְּלִשְׁתִּ֔ים וּמִיַּ֖ד כָּל־אֹיְבֵיהֶֽם׃ </span></p>
 <p align="RIGHT"><span lang="he">‎<a name="019">19</a> ‏וַיְדַבֵּ֥ר גַּם־אַבְנֵ֖ר בְּאָזְנֵ֣י בִנְיָמִ֑ין וַיֵּ֣לֶךְ גַּם־אַבְנֵ֗ר לְדַבֵּ֞ר בְּאָזְנֵ֤י דָוִד֙ בְּחֶבְר֔וֹן אֵ֤ת כָּל־אֲשֶׁר־טוֹב֙ בְּעֵינֵ֣י יִשְׂרָאֵ֔ל וּבְעֵינֵ֖י כָּל־בֵּ֥ית בִּנְיָמִֽן׃ </span></p>
 <p align="RIGHT"><span lang="he">‎<a name="020">20</a> ‏וַיָּבֹ֨א אַבְנֵ֤ר אֶל־דָּוִד֙ חֶבְר֔וֹן וְאִתּ֖וֹ עֶשְׂרִ֣ים אֲנָשִׁ֑ים וַיַּ֨עַשׂ דָּוִ֧ד לְאַבְנֵ֛ר וְלַאֲנָשִׁ֥ים אֲשֶׁר־אִתּ֖וֹ מִשְׁתֶּֽה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר אַבְנֵ֣ר אֶל־דָּוִ֡ד אָק֣וּמָה׀ וְֽאֵלֵ֡כָה וְאֶקְבְּצָה֩ אֶל־אֲדֹנִ֨י הַמֶּ֜לֶךְ אֶת־כָּל־יִשְׂרָאֵ֗ל וְיִכְרְת֤וּ אִתְּךָ֙ בְּרִ֔ית וּמָ֣לַכְתָּ֔ בְּכֹ֥ל אֲשֶׁר־תְּאַוֶּ֖ה נַפְשֶׁ֑ךָ וַיְּשַׁלַּ֥ח דָּוִ֛ד אֶת־אַבְנֵ֖ר וַיֵּ֥לֶךְ בְּשָׁלֽוֹם׃ </span></p>
 <p align="RIGHT"><span lang="he">‎<a name="022">22</a> ‏וְהִנֵּה֩ עַבְדֵ֨י דָוִ֤ד וְיוֹאָב֙ בָּ֣א מֵֽהַגְּד֔וּד וְשָׁלָ֥ל רָ֖ב עִמָּ֣ם הֵבִ֑יאוּ וְאַבְנֵ֗ר אֵינֶ֤נּוּ עִם־דָּוִד֙ בְּחֶבְר֔וֹן כִּ֥י שִׁלְּח֖וֹ וַיֵּ֥לֶךְ בְּשָׁלֽוֹם׃ </span></p>
 <p align="RIGHT"><span lang="he">‎<a name="023">23</a> ‏וְיוֹאָ֛ב וְכָל־הַצָּבָ֥א אֲשֶׁר־אִתּ֖וֹ בָּ֑אוּ וַיַּגִּ֤דוּ לְיוֹאָב֙ לֵאמֹ֔ר בָּֽא־אַבְנֵ֤ר בֶּן־נֵר֙ אֶל־הַמֶּ֔לֶךְ וַֽיְשַׁלְּחֵ֖הוּ וַיֵּ֥לֶךְ בְּשָׁלֽוֹם׃ </span></p>
 <p align="RIGHT"><span lang="he">‎<a name="024">24</a> ‏וַיָּבֹ֤א יוֹאָב֙ אֶל־הַמֶּ֔לֶךְ וַיֹּ֖אמֶר מֶ֣ה עָשִׂ֑יתָה הִנֵּה־בָ֤א אַבְנֵר֙ אֵלֶ֔יךָ לָמָּה־זֶּ֥ה שִׁלַּחְתּ֖וֹ וַיֵּ֥לֶךְ הָלֽוֹךְ׃ </span></p>
 <p align="RIGHT"><span lang="he">‎<a name="025">25</a> ‏יָדַ֙עְתָּ֙ אֶת־אַבְנֵ֣ר בֶּן־נֵ֔ר כִּ֥י לְפַתֹּתְךָ֖ בָּ֑א וְלָדַ֜עַת אֶת־מוֹצָֽאֲךָ֙ וְאֶת־<font color="brown">מבואך</font> <font color="blue">מ֣וֹבָאֶ֔ךָ</font> וְלָדַ֕עַת אֵ֛ת כָּל־אֲשֶׁ֥ר אַתָּ֖ה עֹשֶֽׂה׃ </span></p>
 <p align="RIGHT"><span lang="he">‎<a name="026">26</a> ‏וַיֵּצֵ֤א יוֹאָב֙ מֵעִ֣ם דָּוִ֔ד וַיִּשְׁלַ֤ח מַלְאָכִים֙ אַחֲרֵ֣י אַבְנֵ֔ר וַיָּשִׁ֥בוּ אֹת֖וֹ מִבּ֣וֹר הַסִּרָ֑ה וְדָוִ֖ד לֹ֥א יָדָֽע׃ </span></p>
 <p align="RIGHT"><span lang="he">‎<a name="027">27</a> ‏וַיָּ֤שָׁב אַבְנֵר֙ חֶבְר֔וֹן וַיַּטֵּ֤הוּ יוֹאָב֙ אֶל־תּ֣וֹךְ הַשַּׁ֔עַר לְדַבֵּ֥ר אִתּ֖וֹ בַּשֶּׁ֑לִי וַיַּכֵּ֤הוּ שָׁם֙ הַחֹ֔מֶשׁ וַיָּ֕מָת בְּדַ֖ם עֲשָׂה־אֵ֥ל אָחִֽיו׃ </span></p>
 <p align="RIGHT"><span lang="he">‎<a name="028">28</a> ‏וַיִּשְׁמַ֤ע דָּוִד֙ מֵאַ֣חֲרֵי כֵ֔ן וַיֹּ֗אמֶר נָקִ֨י אָנֹכִ֧י וּמַמְלַכְתִּ֛י מֵעִ֥ם יְהוָ֖ה עַד־עוֹלָ֑ם מִדְּמֵ֖י אַבְנֵ֥ר בֶּן־נֵֽר׃ </span></p>
 <p align="RIGHT"><span lang="he">‎<a name="029">29</a> ‏יָחֻ֙לוּ֙ עַל־רֹ֣אשׁ יוֹאָ֔ב וְאֶ֖ל כָּל־בֵּ֣ית אָבִ֑יו וְֽאַל־יִכָּרֵ֣ת מִבֵּ֣ית יוֹאָ֡ב זָ֠ב וּמְצֹרָ֞ע וּמַחֲזִ֥יק בַּפֶּ֛לֶךְ וְנֹפֵ֥ל בַּחֶ֖רֶב וַחֲסַר־לָֽחֶם׃ </span></p>
 <p align="RIGHT"><span lang="he">‎<a name="030">30</a> ‏וְיוֹאָב֙ וַאֲבִישַׁ֣י אָחִ֔יו הָרְג֖וּ לְאַבְנֵ֑ר עַל֩ אֲשֶׁ֨ר הֵמִ֜ית אֶת־עֲשָׂהאֵ֧ל אֲחִיהֶ֛ם בְּגִבְע֖וֹן בַּמִּלְחָמָֽה׃ פ</span></p>
 <p align="RIGHT"><span lang="he">‎<a name="031">31</a> ‏וַיֹּאמֶר֩ דָּוִ֨ד אֶל־יוֹאָ֜ב וְאֶל־כָּל־הָעָ֣ם אֲשֶׁר־אִתּ֗וֹ קִרְע֤וּ בִגְדֵיכֶם֙ וְחִגְר֣וּ שַׂקִּ֔ים וְסִפְד֖וּ לִפְנֵ֣י אַבְנֵ֑ר וְהַמֶּ֣לֶךְ דָּוִ֔ד הֹלֵ֖ךְ אַחֲרֵ֥י הַמִּטָּֽה׃ </span></p>
 <p align="RIGHT"><span lang="he">‎<a name="032">32</a> ‏וַיִּקְבְּר֥וּ אֶת־אַבְנֵ֖ר בְּחֶבְר֑וֹן וַיִשָּׂ֧א<font color="red"><sup>1</sup></font> הַמֶּ֣לֶךְ אֶת־קוֹל֗וֹ וַיֵּבְךְּ֙ אֶל־קֶ֣בֶר אַבְנֵ֔ר וַיִּבְכּ֖וּ כָּל־הָעָֽם׃ פ</span></p>
 <p align="RIGHT"><span lang="he">‎<a name="033">33</a> ‏וַיְקֹנֵ֥ן הַמֶּ֛לֶךְ אֶל־אַבְנֵ֖ר וַיֹּאמַ֑ר הַכְּמ֥וֹת נָבָ֖ל יָמ֥וּת אַבְנֵֽר׃ </span></p>
 <p align="RIGHT"><span lang="he">‎<a name="034">34</a> ‏יָדֶ֣ךָ לֹֽא־אֲסֻר֗וֹת וְרַגְלֶ֙יךָ֙ לֹא־לִנְחֻשְׁתַּ֣יִם הֻגָּ֔שׁוּ כִּנְפ֛וֹל לִפְנֵ֥י בְנֵֽי־עַוְלָ֖ה נָפָ֑לְתָּ וַיֹּסִ֥פוּ כָל־הָעָ֖ם לִבְכּ֥וֹת עָלָֽיו׃ </span></p>
 <p align="RIGHT"><span lang="he">‎<a name="035">35</a> ‏וַיָּבֹ֣א כָל־הָעָ֗ם לְהַבְר֧וֹת אֶת־דָּוִ֛ד לֶ֖חֶם בְּע֣וֹד הַיּ֑וֹם וַיִּשָּׁבַ֨ע דָּוִ֜ד לֵאמֹ֗ר כֹּ֣ה יַעֲשֶׂה־לִּ֤י אֱלֹהִים֙ וְכֹ֣ה יֹסִ֔יף כִּ֣י אִם־לִפְנֵ֧י בֽוֹא־הַשֶּׁ֛מֶשׁ אֶטְעַם־לֶ֖חֶם א֥וֹ כָל־מְאֽוּמָה׃ </span></p>
 <p align="RIGHT"><span lang="he">‎<a name="036">36</a> ‏וְכָל־הָעָ֣ם הִכִּ֔ירוּ וַיִּיטַ֖ב בְּעֵֽינֵיהֶ֑ם כְּכֹל֙ אֲשֶׁ֣ר עָשָׂ֣ה הַמֶּ֔לֶךְ בְּעֵינֵ֥י כָל־הָעָ֖ם טֽוֹב׃ </span></p>
 <p align="RIGHT"><span lang="he">‎<a name="037">37</a> ‏וַיֵּדְע֧וּ כָל־הָעָ֛ם וְכָל־יִשְׂרָאֵ֖ל בַּיּ֣וֹם הַה֑וּא כִּ֣י לֹ֤א הָיְתָה֙ מֵֽהַמֶּ֔לֶךְ לְהָמִ֖ית אֶת־אַבְנֵ֥ר בֶּן־נֵֽר׃ פ</span></p>
 <p align="RIGHT"><span lang="he">‎<a name="038">38</a> ‏וַיֹּ֥אמֶר הַמֶּ֖לֶךְ אֶל־עֲבָדָ֑יו הֲל֣וֹא תֵדְע֔וּ כִּי־שַׂ֣ר וְגָד֗וֹל נָפַ֛ל הַיּ֥וֹם הַזֶּ֖ה בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="039">39</a> ‏וְאָנֹכִ֨י הַיּ֥וֹם רַךְ֙ וּמָשׁ֣וּחַ מֶ֔לֶךְ וְהָאֲנָשִׁ֥ים הָאֵ֛לֶּה בְּנֵ֥י צְרוּיָ֖ה קָשִׁ֣ים מִמֶּ֑נִּי יְשַׁלֵּ֧ם יְהוָ֛ה לְעֹשֵׂ֥ה הָרָעָ֖ה כְּרָעָתֽוֹ׃ פ</span></p>
 </td>
 <td width="50%">
 <p>1 watəhî hammiləḥāmâ ’ărukâ bên bêṯ šā’ûl ûḇên bêṯ dāwiḏ wəḏāwiḏ hōlēḵə wəḥāzēq ûḇêṯ šā’ûl hōləḵîm wəḏallîm: s</p>
 <p>2 <font color="brown">wayyēləḏû</font> <font color="blue">wayyiûāləḏû<font color="red"><sup>a</sup></font></font> ləḏāwiḏ bānîm bəḥeḇərwōn wayəhî ḇəḵwōrwō ’amənwōn la’ăḥînō‘am hayyizərə‘ē’liṯ: </p>
 <p>3 ûmišənēhû ḵilə’āḇ <font color="brown">la’ăḇîḡēl</font> <font color="blue">la’ăḇîḡayil<font color="red"><sup>3</sup></font></font> ’ēšeṯ nāḇāl hakarəməlî wəhaššəlišî ’aḇəšālwōm ben-m<sup>a</sup>‘ăḵâ baṯ-taləmay meleḵə gəšûr: </p>
 <p>4 wəhārəḇî‘î ’ăḏōnîyâ ḇen-ḥagîṯ wəh<sup>a</sup>ḥămîšî šəfaṭəyâ ḇen-’ăḇîṭāl: </p>
 <p>5 wəhaššiššî yiṯərə‘ām lə‘eḡəlâ ’ēšeṯ dāwiḏ ’ēlleh yulləḏû ləḏāwiḏ bəḥeḇərwōn: f</p>
 <p>6 wayəhî bihəywōṯ hammiləḥāmâ bên bêṯ šā’ûl ûḇên bêṯ dāwiḏ wə’aḇənēr hāyâ miṯəḥazzēq bəḇêṯ šā’ûl: </p>
 <p>7 ûləšā’ûl pileḡeš ûšəmāh riṣəpâ ḇaṯ-’ayyâ wayyō’mer ’el-’aḇənēr madû‘a bā’ṯâ ’el-pîleḡeš ’āḇî: </p>
 <p>8 wayyiḥar lə’aḇənēr mə’ōḏ ‘al-diḇərê ’îš-bōšeṯ wayyō’mer hărō’š keleḇ ’ānōḵî ’ăšer lîhûḏâ hayywōm ’e‘ĕśeh-ḥeseḏ ‘im-bêṯ| šā’ûl ’āḇîḵā ’el-’eḥāyw wə’el-mērē‘ēhû wəlō’ himəṣîṯiḵā bəyaḏ-dāwiḏ watifəqōḏ ‘ālay ‘ăwōn hā’iššâ hayywōm: </p>
 <p>9 kōh-y<sup>a</sup>‘ăśeh ’ĕlōhîm lə’aḇənēr wəḵōh yōsîf lwō kî ka’ăšer nišəb<sup>a</sup>‘ yəhwâ ləḏāwiḏ kî-ḵēn ’e‘ĕśeh-llwō: </p>
 <p>10 ləh<sup>a</sup>‘ăḇîr hammaməlāḵâ mibêṯ šā’ûl ûləhāqîm ’eṯ-kissē’ ḏāwiḏ ‘al-yiśərā’ēl wə‘al-yəhûḏâ midān wə‘aḏ-bə’ēr šāḇ<sup>a</sup>‘: </p>
 <p>11 wəlō’-yāḵōl ‘wōḏ ləhāšîḇ ’eṯ-’aḇənēr dāḇār mîyirə’āṯwō ’ōṯwō: s</p>
 <p>12 wayyišəl<sup>a</sup>ḥ ’aḇənēr malə’āḵîm| ’el-dāwiḏ <font color="brown">t<sup>a</sup>ḥətwō</font> <font color="blue">t<sup>a</sup>ḥətāyw</font> lē’mōr ləmî-’āreṣ lē’mōr kārəṯâ ḇərîṯəḵā ’itî wəhinnēh yāḏî ‘immāḵə ləhāsēḇ ’ēleyḵā ’eṯ-kāl-yiśərā’ēl: </p>
 <p>13 wayyō’mer ṭwōḇ ’ănî ’eḵərōṯ ’itəḵā bərîṯ ’aḵə dāḇār ’eḥāḏ ’ānōḵî šō’ēl mē’itəḵā lē’mōr lō’-ṯirə’eh ’eṯ-pānay kî| ’im-lifənê hĕḇî’ăḵā ’ēṯ mîḵal baṯ-šā’ûl bəḇō’ăḵā lirə’wōṯ ’eṯ-pānāy: s</p>
 <p>14 wayyišəl<sup>a</sup>ḥ dāwiḏ malə’āḵîm ’el-’îš-bōšeṯ ben-šā’ûl lē’mōr tənâ ’eṯ-’išətî ’eṯ-mîḵal ’ăšer ’ēraśətî lî bəmē’â ‘ārəlwōṯ pəlišətîm: </p>
 <p>15 wayyišəl<sup>a</sup>ḥ ’îš bōšeṯ wayyiqqāḥehā mē‘im ’îš mē‘im paləṭî’ēl ben-<font color="brown">lûš</font> <font color="blue">lāyiš:</font> </p>
 <p>16 wayyēleḵə ’itāh ’îšāh hālwōḵə ûḇāḵōh ’<sup>a</sup>ḥăreyhā ‘aḏ-b<sup>a</sup>ḥurîm wayyō’mer ’ēlāyw ’aḇənēr lēḵə šûḇ wayyāšōḇ: </p>
 <p>17 ûḏəḇar-’aḇənēr hāyâ ‘im-ziqənê yiśərā’ēl lē’mōr gam-təmwōl gam-šiləšōm hĕyîṯem məḇaqəšîm ’eṯ-dāwiḏ ləmeleḵə ‘ălêḵem: </p>
 <p>18 wə‘atâ ‘ăśû kî yəhwâ ’āmar ’el-dāwiḏ lē’mōr bəyaḏ| dāwiḏ ‘aḇədî hwōšî‘a ’eṯ-‘ammî yiśərā’ēl mîyaḏ pəlišətîm ûmîyaḏ kāl-’ōyəḇêhem: </p>
 <p>19 wayəḏabēr gam-’aḇənēr bə’āzənê ḇinəyāmîn wayyēleḵə gam-’aḇənēr ləḏabēr bə’āzənê ḏāwiḏ bəḥeḇərwōn ’ēṯ kāl-’ăšer-ṭwōḇ bə‘ênê yiśərā’ēl ûḇə‘ênê kāl-bêṯ binəyāmin: </p>
 <p>20 wayyāḇō’ ’aḇənēr ’el-dāwiḏ ḥeḇərwōn wə’itwō ‘eśərîm ’ănāšîm wayy<sup>a</sup>‘aś dāwiḏ lə’aḇənēr wəla’ănāšîm ’ăšer-’itwō mišəteh: </p>
 <p>21 wayyō’mer ’aḇənēr ’el-dāwiḏ ’āqûmâ| wə’ēlēḵâ wə’eqəbəṣâ ’el-’ăḏōnî hammeleḵə ’eṯ-kāl-yiśərā’ēl wəyiḵərəṯû ’itəḵā bərîṯ ûmālaḵətā bəḵōl ’ăšer-tə’aûeh nafəšeḵā wayyəšall<sup>a</sup>ḥ dāwiḏ ’eṯ-’aḇənēr wayyēleḵə bəšālwōm: </p>
 <p>22 wəhinnēh ‘aḇəḏê ḏāwiḏ wəywō’āḇ bā’ mēhagəḏûḏ wəšālāl rāḇ ‘immām hēḇî’û wə’aḇənēr ’ênennû ‘im-dāwiḏ bəḥeḇərwōn kî šilləḥwō wayyēleḵə bəšālwōm: </p>
 <p>23 wəywō’āḇ wəḵāl-haṣṣāḇā’ ’ăšer-’itwō bā’û wayyagiḏû ləywō’āḇ lē’mōr bā’-’aḇənēr ben-nēr ’el-hammeleḵə wayəšalləḥēhû wayyēleḵə bəšālwōm: </p>
 <p>24 wayyāḇō’ ywō’āḇ ’el-hammeleḵə wayyō’mer meh ‘āśîṯâ hinnēh-ḇā’ ’aḇənēr ’ēleyḵā lāmmâ-zzeh šill<sup>a</sup>ḥətwō wayyēleḵə hālwōḵə: </p>
 <p>25 yāḏ<sup>a</sup>‘ətā ’eṯ-’aḇənēr ben-nēr kî ləfatōṯəḵā bā’ wəlāḏ<sup>a</sup>‘aṯ ’eṯ-mwōṣā’ăḵā wə’eṯ-<font color="brown">məḇwō’eḵā</font> <font color="blue">mwōḇā’eḵā</font> wəlāḏ<sup>a</sup>‘aṯ ’ēṯ kāl-’ăšer ’atâ ‘ōśeh: </p>
 <p>26 wayyēṣē’ ywō’āḇ mē‘im dāwiḏ wayyišəl<sup>a</sup>ḥ malə’āḵîm ’<sup>a</sup>ḥărê ’aḇənēr wayyāšiḇû ’ōṯwō mibwōr hassirâ wəḏāwiḏ lō’ yāḏā‘: </p>
 <p>27 wayyāšāḇ ’aḇənēr ḥeḇərwōn wayyaṭṭēhû ywō’āḇ ’el-twōḵə hašš<sup>a</sup>‘ar ləḏabēr ’itwō baššelî wayyakēhû šām h<sup>a</sup>ḥōmeš wayyāmāṯ bəḏam ‘ăśâ-’ēl ’āḥîw: </p>
 <p>28 wayyišəm<sup>a</sup>‘ dāwiḏ mē’<sup>a</sup>ḥărê ḵēn wayyō’mer nāqî ’ānōḵî ûmaməlaḵətî mē‘im yəhwâ ‘aḏ-‘wōlām midəmê ’aḇənēr ben-nēr: </p>
 <p>29 yāḥulû ‘al-rō’š ywō’āḇ wə’el kāl-bêṯ ’āḇîw wə’al-yikārēṯ mibêṯ ywō’āḇ zāḇ ûməṣōrā‘ ûm<sup>a</sup>ḥăzîq bapeleḵə wənōfēl b<sup>a</sup>ḥereḇ w<sup>a</sup>ḥăsar-lāḥem: </p>
 <p>30 wəywō’āḇ wa’ăḇîšay ’āḥîw hārəḡû lə’aḇənēr ‘al ’ăšer hēmîṯ ’eṯ-‘ăśâ’ēl ’ăḥîhem bəḡiḇə‘wōn bammiləḥāmâ: f</p>
 <p>31 wayyō’mer dāwiḏ ’el-ywō’āḇ wə’el-kāl-hā‘ām ’ăšer-’itwō qirə‘û ḇiḡəḏêḵem wəḥiḡərû śaqqîm wəsifəḏû lifənê ’aḇənēr wəhammeleḵə dāwiḏ hōlēḵə ’<sup>a</sup>ḥărê hammiṭṭâ: </p>
 <p>32 wayyiqəbərû ’eṯ-’aḇənēr bəḥeḇərwōn wayiśśā’<font color="red"><sup>1</sup></font> hammeleḵə ’eṯ-qwōlwō wayyēḇəḵḵə ’el-qeḇer ’aḇənēr wayyiḇəkû kāl-hā‘ām: f</p>
 <p>33 wayəqōnēn hammeleḵə ’el-’aḇənēr wayyō’mar hakəmwōṯ nāḇāl yāmûṯ ’aḇənēr: </p>
 <p>34 yāḏeḵā lō’-’ăsurwōṯ wəraḡəleyḵā lō’-linəḥušətayim hugāšû kinəfwōl lifənê ḇənê-‘awəlâ nāfālətā wayyōsifû ḵāl-hā‘ām liḇəkwōṯ ‘ālāyw: </p>
 <p>35 wayyāḇō’ ḵāl-hā‘ām ləhaḇərwōṯ ’eṯ-dāwiḏ leḥem bə‘wōḏ hayywōm wayyiššāḇ<sup>a</sup>‘ dāwiḏ lē’mōr kōh y<sup>a</sup>‘ăśeh-llî ’ĕlōhîm wəḵōh yōsîf kî ’im-lifənê ḇwō’-haššemeš ’eṭə‘am-leḥem ’wō ḵāl-mə’ûmâ: </p>
 <p>36 wəḵāl-hā‘ām hikîrû wayyîṭaḇ bə‘ênêhem kəḵōl ’ăšer ‘āśâ hammeleḵə bə‘ênê ḵāl-hā‘ām ṭwōḇ: </p>
 <p>37 wayyēḏə‘û ḵāl-hā‘ām wəḵāl-yiśərā’ēl bayywōm hahû’ kî lō’ hāyəṯâ mēhammeleḵə ləhāmîṯ ’eṯ-’aḇənēr ben-nēr: f</p>
 <p>38 wayyō’mer hammeleḵə ’el-‘ăḇāḏāyw hălwō’ ṯēḏə‘û kî-śar wəḡāḏwōl nāfal hayywōm hazzeh bəyiśərā’ēl: </p>
 <p>39 wə’ānōḵî hayywōm raḵə ûmāšûḥa meleḵə wəhā’ănāšîm hā’ēlleh bənê ṣərûyâ qāšîm mimmennî yəšallēm yəhwâ lə‘ōśēh hārā‘â kərā‘āṯwō: f</p>
 </td>
 </tr></table>
 <p></p><hr>
 <center>
 <a href="sa2004.htm">Next: 2 Samuel (2 Shmuel) Chapter 4</a></center>
 </body>