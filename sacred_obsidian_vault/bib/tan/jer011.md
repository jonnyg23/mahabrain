<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer011.htm">Polyglot</a> 
 <a href="../kjv/jer011.htm">KJV</a> 
 <a href="../sep/jer011.htm">Sep</a> 
 <a href="../vul/jer011.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer010.htm">Previous</a> 
 <a href="jer012.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏שִׁמְע֕וּ אֶת־דִּבְרֵ֖י הַבְּרִ֣ית הַזֹּ֑את וְדִבַּרְתָּם֙ אֶל־אִ֣ישׁ יְהוּדָ֔ה וְעַל־יֹשְׁבֵ֖י יְרוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֣ אֲלֵיהֶ֔ם כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָר֣וּר הָאִ֔ישׁ אֲשֶׁר֙ לֹ֣א יִשְׁמַ֔ע אֶת־דִּבְרֵ֖י הַבְּרִ֥ית הַזֹּֽאת׃ </span></p>
 <p align="RIGHT"><span lang="he">‎<a name="004">4</a> ‏אֲשֶׁ֣ר צִוִּ֣יתִי אֶת־אֲבֽוֹתֵיכֶ֡ם בְּי֣וֹם הוֹצִיאִֽי־אוֹתָ֣ם מֵאֶֽרֶץ־מִצְרַיִם֩ מִכּ֨וּר הַבַּרְזֶ֜ל לֵאמֹ֗ר שִׁמְע֤וּ בְקוֹלִי֙ וַעֲשִׂיתֶ֣ם אוֹתָ֔ם כְּכֹ֥ל אֲשֶׁר־אֲצַוֶּ֖ה אֶתְכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="005">5</a> ‏לְמַעַן֩ הָקִ֨ים אֶת־הַשְּׁבוּעָ֜ה אֲשֶׁר־נִשְׁבַּ֣עְתִּי לַאֲבֽוֹתֵיכֶ֗ם לָתֵ֤ת לָהֶם֙ אֶ֣רֶץ זָבַ֥ת חָלָ֛ב וּדְבַ֖שׁ כַּיּ֣וֹם הַזֶּ֑ה וָאַ֥עַן וָאֹמַ֖ר אָמֵ֥ן׀ יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏וַיֹּ֤אמֶר יְהוָה֙ אֵלַ֔י קְרָ֨א אֶת־כָּל־הַדְּבָרִ֤ים הָאֵ֙לֶּה֙ בְּעָרֵ֣י יְהוּדָ֔ה וּבְחֻצ֥וֹת יְרוּשָׁלִַ֖ם לֵאמֹ֑ר שִׁמְע֗וּ אֶת־דִּבְרֵי֙ הַבְּרִ֣ית הַזֹּ֔את וַעֲשִׂיתֶ֖ם אוֹתָֽם׃ </span></p>
 <p align="RIGHT"><span lang="he">‎<a name="007">7</a> ‏כִּי֩ הָעֵ֨ד הַעִדֹ֜תִי בַּאֲבֽוֹתֵיכֶ֗ם בְּיוֹם֩ הַעֲלוֹתִ֨י אוֹתָ֜ם מֵאֶ֤רֶץ מִצְרַ֙יִם֙ וְעַד־הַיּ֣וֹם הַזֶּ֔ה הַשְׁכֵּ֥ם וְהָעֵ֖ד לֵאמֹ֑ר שִׁמְע֖וּ בְּקוֹלִֽי׃ </span></p>
 <p align="RIGHT"><span lang="he">‎<a name="008">8</a> ‏וְלֹ֤א שָֽׁמְעוּ֙ וְלֹֽא־הִטּ֣וּ אֶת־אָזְנָ֔ם וַיֵּ֣לְכ֔וּ אִ֕ישׁ בִּשְׁרִיר֖וּת לִבָּ֣ם הָרָ֑ע וָאָבִ֨יא עֲלֵיהֶ֜ם אֶֽת־כָּל־דִּבְרֵ֧י הַבְּרִית־הַזֹּ֛את אֲשֶׁר־צִוִּ֥יתִי לַעֲשׂ֖וֹת וְלֹ֥א עָשֽׂוּ׃ ס</span></p>
 <p align="RIGHT"><span lang="he">‎<a name="009">9</a> ‏וַיֹּ֥אמֶר יְהוָ֖ה אֵלָ֑י נִֽמְצָא־קֶ֙שֶׁר֙ בְּאִ֣ישׁ יְהוּדָ֔ה וּבְיֹשְׁבֵ֖י יְרוּשָׁלִָֽם׃ </span></p>
 <p align="RIGHT"><span lang="he">‎<a name="010">10</a> ‏שָׁ֩בוּ֩ עַל־עֲוֹנֹ֨ת אֲבוֹתָ֜ם הָרִֽאשֹׁנִ֗ים אֲשֶׁ֤ר מֵֽאֲנוּ֙ לִשְׁמ֣וֹעַ אֶת־דְּבָרַ֔י וְהֵ֣מָּה הָלְכ֗וּ אַחֲרֵ֛י אֱלֹהִ֥ים אֲחֵרִ֖ים לְעָבְדָ֑ם הֵפֵ֤רוּ בֵֽית־יִשְׂרָאֵל֙ וּבֵ֣ית יְהוּדָ֔ה אֶת־בְּרִיתִ֕י אֲשֶׁ֥ר כָּרַ֖תִּי אֶת־אֲבוֹתָֽם׃ ס</span></p>
 <p align="RIGHT"><span lang="he">‎<a name="011">11</a> ‏לָכֵ֗ן כֹּ֚ה אָמַ֣ר יְהוָ֔ה הִנְנִ֨י מֵבִ֤יא אֲלֵיהֶם֙ רָעָ֔ה אֲשֶׁ֥ר לֹֽא־יוּכְל֖וּ לָצֵ֣את מִמֶּ֑נָּה וְזָעֲק֣וּ אֵלַ֔י וְלֹ֥א אֶשְׁמַ֖ע אֲלֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏וְהָֽלְכ֞וּ עָרֵ֣י יְהוּדָ֗ה וְיֹשְׁבֵי֙ יְר֣וּשָׁלִַ֔ם וְזָֽעֲקוּ֙ אֶל־הָ֣אֱלֹהִ֔ים אֲשֶׁ֛ר הֵ֥ם מְקַטְּרִ֖ים לָהֶ֑ם וְהוֹשֵׁ֛עַ לֹֽא־יוֹשִׁ֥יעוּ לָהֶ֖ם בְּעֵ֥ת רָעָתָֽם׃ </span></p>
 <p align="RIGHT"><span lang="he">‎<a name="013">13</a> ‏כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָ֑ה וּמִסְפַּ֞ר חֻצ֣וֹת יְרוּשָׁלִַ֗ם שַׂמְתֶּ֤ם מִזְבְּחוֹת֙ לַבֹּ֔שֶׁת מִזְבְּח֖וֹת לְקַטֵּ֥ר לַבָּֽעַל׃ ס</span></p>
 <p align="RIGHT"><span lang="he">‎<a name="014">14</a> ‏וְאַתָּ֗ה אַל־תִּתְפַּלֵּל֙ בְּעַד־הָעָ֣ם הַזֶּ֔ה וְאַל־תִּשָּׂ֥א בַעֲדָ֖ם רִנָּ֣ה וּתְפִלָּ֑ה כִּ֣י אֵינֶ֣נִּי שֹׁמֵ֗עַ בְּעֵ֛ת קָרְאָ֥ם אֵלַ֖י בְּעַ֥ד רָעָתָֽם׃ ס</span></p>
 <p align="RIGHT"><span lang="he">‎<a name="015">15</a> ‏מֶ֣ה לִֽידִידִ֞י בְּבֵיתִ֗י עֲשׂוֹתָ֤הּ הַֽמְזִמָּ֙תָה֙ הָֽרַבִּ֔ים וּבְשַׂר־קֹ֖דֶשׁ יַעַבְר֣וּ מֵֽעָלָ֑יִךְ כִּ֥י רָעָתֵ֖כִי אָ֥ז תַּעֲלֹֽזִי׃ </span></p>
 <p align="RIGHT"><span lang="he">‎<a name="016">16</a> ‏זַ֤יִת רַֽעֲנָן֙ יְפֵ֣ה פְרִי־תֹ֔אַר קָרָ֥א יְהוָ֖ה שְׁמֵ֑ךְ לְק֣וֹל׀ הֲמוּלָּ֣ה גְדֹלָ֗ה הִצִּ֥ית אֵשׁ֙ עָלֶ֔יהָ וְרָע֖וּ דָּלִיּוֹתָֽיו׃ </span></p>
 <p align="RIGHT"><span lang="he">‎<a name="017">17</a> ‏וַיהוָ֤ה צְבָאוֹת֙ הַנּוֹטֵ֣עַ אוֹתָ֔ךְ דִּבֶּ֥ר עָלַ֖יִךְ רָעָ֑ה בִּ֠גְלַל רָעַ֨ת בֵּֽית־יִשְׂרָאֵ֜ל וּבֵ֣ית יְהוּדָ֗ה אֲשֶׁ֨ר עָשׂ֥וּ לָהֶ֛ם לְהַכְעִסֵ֖נִי לְקַטֵּ֥ר לַבָּֽעַל׃ ס</span></p>
 <p align="RIGHT"><span lang="he">‎<a name="018">18</a> ‏וַֽיהוָ֥ה הֽוֹדִיעַ֖נִי וָֽאֵדָ֑עָה אָ֖ז הִרְאִיתַ֥נִי מַעַלְלֵיהֶֽם׃ </span></p>
 <p align="RIGHT"><span lang="he">‎<a name="019">19</a> ‏וַאֲנִ֕י כְּכֶ֥בֶשׂ אַלּ֖וּף יוּבַ֣ל לִטְב֑וֹחַ וְלֹֽא־יָדַ֜עְתִּי כִּֽי־עָלַ֣י׀ חָשְׁב֣וּ מַחֲשָׁב֗וֹת נַשְׁחִ֨יתָה עֵ֤ץ בְּלַחְמוֹ֙ וְנִכְרְתֶ֙נּוּ֙ מֵאֶ֣רֶץ חַיִּ֔ים וּשְׁמ֖וֹ לֹֽא־יִזָּכֵ֥ר עֽוֹד׃ </span></p>
 <p align="RIGHT"><span lang="he">‎<a name="020">20</a> ‏וַֽיהוָ֤ה צְבָאוֹת֙ שֹׁפֵ֣ט צֶ֔דֶק בֹּחֵ֥ן כְּלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־רִיבִֽי׃ ס</span></p>
 <p align="RIGHT"><span lang="he">‎<a name="021">21</a> ‏לָכֵ֗ן כֹּֽה־אָמַ֤ר יְהוָה֙ עַל־אַנְשֵׁ֣י עֲנָת֔וֹת הַֽמְבַקְשִׁ֥ים אֶֽת־נַפְשְׁךָ֖ לֵאמֹ֑ר לֹ֤א תִנָּבֵא֙ בְּשֵׁ֣ם יְהוָ֔ה וְלֹ֥א תָמ֖וּת בְּיָדֵֽנוּ׃ ס</span></p>
 <p align="RIGHT"><span lang="he">‎<a name="022">22</a> ‏לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י פֹקֵ֖ד עֲלֵיהֶ֑ם הַבַּֽחוּרִים֙ יָמֻ֣תוּ בַחֶ֔רֶב בְּנֵיהֶם֙ וּבְנ֣וֹתֵיהֶ֔ם יָמֻ֖תוּ בָּרָעָֽב׃ </span></p>
 <p align="RIGHT"><span lang="he">‎<a name="023">23</a> ‏וּשְׁאֵרִ֕ית לֹ֥א תִֽהְיֶ֖ה לָהֶ֑ם כִּֽי־אָבִ֥יא רָעָ֛ה אֶל־אַנְשֵׁ֥י עֲנָת֖וֹת שְׁנַ֥ת פְּקֻדָּתָֽם׃ ס</span></p>
 </td>
 <td width="50%">
 <p>1 hadāḇār ’ăšer hāyâ ’el-yirəməyâû mē’ēṯ yəhwâ lē’mōr: </p>
 <p>2 šimə‘û ’eṯ-diḇərê habərîṯ hazzō’ṯ wəḏibarətām ’el-’îš yəhûḏâ wə‘al-yōšəḇê yərûšālāim: </p>
 <p>3 wə’āmarətā ’ălêhem kōh-’āmar yəhwâ ’ĕlōhê yiśərā’ēl ’ārûr hā’îš ’ăšer lō’ yišəm<sup>a</sup>‘ ’eṯ-diḇərê habərîṯ hazzō’ṯ: </p>
 <p>4 ’ăšer ṣiûîṯî ’eṯ-’ăḇwōṯêḵem bəywōm hwōṣî’î-’wōṯām mē’ereṣ-miṣərayim mikûr habarəzel lē’mōr šimə‘û ḇəqwōlî w<sup>a</sup>‘ăśîṯem ’wōṯām kəḵōl ’ăšer-’ăṣaûeh ’eṯəḵem wihəyîṯem lî lə‘ām wə’ānōḵî ’ehəyeh lāḵem lē’lōhîm: </p>
 <p>5 ləm<sup>a</sup>‘an hāqîm ’eṯ-haššəḇû‘â ’ăšer-nišəb<sup>a</sup>‘ətî la’ăḇwōṯêḵem lāṯēṯ lâem ’ereṣ zāḇaṯ ḥālāḇ ûḏəḇaš kayywōm hazzeh wā’<sup>a</sup>‘an wā’ōmar ’āmēn| yəhwâ: s</p>
 <p>6 wayyō’mer yəhwâ ’ēlay qərā’ ’eṯ-kāl-hadəḇārîm hā’ēlleh bə‘ārê yəhûḏâ ûḇəḥuṣwōṯ yərûšālaim lē’mōr šimə‘û ’eṯ-diḇərê habərîṯ hazzō’ṯ w<sup>a</sup>‘ăśîṯem ’wōṯām: </p>
 <p>7 kî hā‘ēḏ h<sup>a</sup>‘iḏōṯî ba’ăḇwōṯêḵem bəywōm h<sup>a</sup>‘ălwōṯî ’wōṯām mē’ereṣ miṣərayim wə‘aḏ-hayywōm hazzeh hašəkēm wəhā‘ēḏ lē’mōr šimə‘û bəqwōlî: </p>
 <p>8 wəlō’ šāmə‘û wəlō’-hiṭṭû ’eṯ-’āzənām wayyēləḵû ’îš bišərîrûṯ libām hārā‘ wā’āḇî’ ‘ălêhem ’eṯ-kāl-diḇərê habərîṯ-hazzō’ṯ ’ăšer-ṣiûîṯî l<sup>a</sup>‘ăśwōṯ wəlō’ ‘āśû: s</p>
 <p>9 wayyō’mer yəhwâ ’ēlāy niməṣā’-qešer bə’îš yəhûḏâ ûḇəyōšəḇê yərûšālāim: </p>
 <p>10 šāḇû ‘al-‘ăwōnōṯ ’ăḇwōṯām hāri’šōnîm ’ăšer mē’ănû lišəmwō‘a ’eṯ-dəḇāray wəhēmmâ hāləḵû ’<sup>a</sup>ḥărê ’ĕlōhîm ’ăḥērîm lə‘āḇəḏām hēfērû ḇêṯ-yiśərā’ēl ûḇêṯ yəhûḏâ ’eṯ-bərîṯî ’ăšer kāratî ’eṯ-’ăḇwōṯām: s</p>
 <p>11 lāḵēn kōh ’āmar yəhwâ hinənî mēḇî’ ’ălêhem rā‘â ’ăšer lō’-yûḵəlû lāṣē’ṯ mimmennâ wəzā‘ăqû ’ēlay wəlō’ ’ešəm<sup>a</sup>‘ ’ălêhem: </p>
 <p>12 wəhāləḵû ‘ārê yəhûḏâ wəyōšəḇê yərûšālaim wəzā‘ăqû ’el-hā’ĕlōhîm ’ăšer hēm məqaṭṭərîm lâem wəhwōšē‘a lō’-ywōšî‘û lâem bə‘ēṯ rā‘āṯām: </p>
 <p>13 kî misəpar ‘āreyḵā hāyû ’ĕlōheyḵā yəhûḏâ ûmisəpar ḥuṣwōṯ yərûšālaim śamətem mizəbəḥwōṯ labōšeṯ mizəbəḥwōṯ ləqaṭṭēr labā‘al: s</p>
 <p>14 wə’atâ ’al-tiṯəpallēl bə‘aḏ-hā‘ām hazzeh wə’al-tiśśā’ ḇ<sup>a</sup>‘ăḏām rinnâ ûṯəfillâ kî ’ênennî šōmē‘a bə‘ēṯ qārə’ām ’ēlay bə‘aḏ rā‘āṯām: s</p>
 <p>15 meh lîḏîḏî bəḇêṯî ‘ăśwōṯāh haməzimmāṯâ hārabîm ûḇəśar-qōḏeš y<sup>a</sup>‘aḇərû mē‘ālāyiḵə kî rā‘āṯēḵî ’āz t<sup>a</sup>‘ălōzî: </p>
 <p>16 zayiṯ r<sup>a</sup>‘ănān yəfēh fərî-ṯō’ar qārā’ yəhwâ šəmēḵə ləqwōl| hămûllâ ḡəḏōlâ hiṣṣîṯ ’ēš ‘āleyhā wərā‘û dālîywōṯāyw: </p>
 <p>17 wayhwâ ṣəḇā’wōṯ hannwōṭē‘a ’wōṯāḵə diber ‘ālayiḵə rā‘â biḡəlal rā‘aṯ bêṯ-yiśərā’ēl ûḇêṯ yəhûḏâ ’ăšer ‘āśû lâem ləhaḵə‘isēnî ləqaṭṭēr labā‘al: s</p>
 <p>18 wayhwâ hwōḏî‘anî wā’ēḏā‘â ’āz hirə’îṯanî m<sup>a</sup>‘aləlêhem: </p>
 <p>19 wa’ănî kəḵeḇeś ’allûf yûḇal liṭəḇwōḥa wəlō’-yāḏ<sup>a</sup>‘ətî kî-‘ālay| ḥāšəḇû m<sup>a</sup>ḥăšāḇwōṯ našəḥîṯâ ‘ēṣ bəl<sup>a</sup>ḥəmwō wəniḵərəṯennû mē’ereṣ ḥayyîm ûšəmwō lō’-yizzāḵēr ‘wōḏ: </p>
 <p>20 wayhwâ ṣəḇā’wōṯ šōfēṭ ṣeḏeq bōḥēn kəlāywōṯ wālēḇ ’erə’eh niqəmāṯəḵā mēhem kî ’ēleyḵā gillîṯî ’eṯ-rîḇî: s</p>
 <p>21 lāḵēn kōh-’āmar yəhwâ ‘al-’anəšê ‘ănāṯwōṯ haməḇaqəšîm ’eṯ-nafəšəḵā lē’mōr lō’ ṯinnāḇē’ bəšēm yəhwâ wəlō’ ṯāmûṯ bəyāḏēnû: s</p>
 <p>22 lāḵēn kōh ’āmar yəhwâ ṣəḇā’wōṯ hinənî fōqēḏ ‘ălêhem hab<sup>a</sup>ḥûrîm yāmuṯû ḇ<sup>a</sup>ḥereḇ bənêhem ûḇənwōṯêhem yāmuṯû bārā‘āḇ: </p>
 <p>23 ûšə’ērîṯ lō’ ṯihəyeh lâem kî-’āḇî’ rā‘â ’el-’anəšê ‘ănāṯwōṯ šənaṯ pəqudāṯām: s</p>
 </td>
 </tr></table>
 <p></p><hr>
 <center>
 <a href="jer012.htm">Next: Jeremiah (Yermiyah) Chapter 12</a></center>
 </body>