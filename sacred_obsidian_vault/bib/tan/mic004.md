<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic004.htm">Polyglot</a> 
 <a href="../kjv/mic004.htm">KJV</a> 
 <a href="../sep/mic004.htm">Sep</a> 
 <a href="../vul/mic004.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic003.htm">Previous</a> 
 <a href="mic005.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהָיָ֣ה׀ בְּאַחֲרִ֣ית הַיָּמִ֗ים יִ֠הְיֶה הַ֣ר בֵּית־יְהוָ֤ה נָכוֹן֙ בְּרֹ֣אשׁ הֶהָרִ֔ים וְנִשָּׂ֥א ה֖וּא מִגְּבָע֑וֹת וְנָהֲר֥וּ עָלָ֖יו עַמִּֽים׃<font color="red"><sup>3</sup></font> </span></p>
 <p align="RIGHT"><span lang="he">‎<a name="002">2</a> ‏וְֽהָלְכ֞וּ גּוֹיִ֣ם רַבִּ֗ים וְאָֽמְרוּ֙ לְכ֣וּ׀ וְנַעֲלֶ֣ה אֶל־הַר־יְהוָ֗ה וְאֶל־בֵּית֙ אֱלֹהֵ֣י יַעֲקֹ֔ב וְיוֹרֵ֙נוּ֙ מִדְּרָכָ֔יו וְנֵלְכָ֖ה בְּאֹֽרְחֹתָ֑יו כִּ֤י מִצִּיּוֹן֙ תֵּצֵ֣א<font color="red"><sup>3</sup></font> תוֹרָ֔ה וּדְבַר־יְהוָ֖ה מִירוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וְשָׁפַ֗ט בֵּ֚ין עַמִּ֣ים רַבִּ֔ים וְהוֹכִ֛יחַ לְגוֹיִ֥ם עֲצֻמִ֖ים עַד־רָח֑וֹק וְכִתְּת֨וּ חַרְבֹתֵיהֶ֜ם לְאִתִּ֗ים וַחֲנִיתֹֽתֵיהֶם֙ לְמַזְמֵר֔וֹת לֹֽא־יִשְׂא֞וּ גּ֤וֹי אֶל־גּוֹי֙ חֶ֔רֶב וְלֹא־יִלְמְד֥וּן ע֖וֹד מִלְחָמָֽה׃ </span></p>
 <p align="RIGHT"><span lang="he">‎<a name="004">4</a> ‏וְיָשְׁב֗וּ אִ֣ישׁ תַּ֧חַת גַּפְנ֛וֹ וְתַ֥חַת תְּאֵנָת֖וֹ וְאֵ֣ין מַחֲרִ֑יד כִּי־פִ֛י יְהוָ֥ה צְבָא֖וֹת דִּבֵּֽר׃ </span></p>
 <p align="RIGHT"><span lang="he">‎<a name="005">5</a> ‏כִּ֚י כָּל־הָ֣עַמִּ֔ים יֵלְכ֕וּ אִ֖ישׁ בְּשֵׁ֣ם אֱלֹהָ֑יו וַאֲנַ֗חְנוּ נֵלֵ֛ךְ בְּשֵׁם־יְהוָ֥ה אֱלֹהֵ֖ינוּ לְעוֹלָ֥ם וָעֶֽד׃ פ</span></p>
 <p align="RIGHT"><span lang="he">‎<a name="006">6</a> ‏בַּיּ֨וֹם הַה֜וּא נְאֻם־יְהוָ֗ה אֹֽסְפָה֙ הַצֹּ֣לֵעָ֔ה וְהַנִּדָּחָ֖ה אֲקַבֵּ֑צָה וַאֲשֶׁ֖ר הֲרֵעֹֽתִי׃ </span></p>
 <p align="RIGHT"><span lang="he">‎<a name="007">7</a> ‏וְשַׂמְתִּ֤י אֶת־הַצֹּֽלֵעָה֙ לִשְׁאֵרִ֔ית וְהַנַּהֲלָאָ֖ה לְג֣וֹי עָצ֑וּם וּמָלַ֨ךְ יְהוָ֤ה עֲלֵיהֶם֙ בְּהַ֣ר צִיּ֔וֹן מֵעַתָּ֖ה וְעַד־עוֹלָֽם׃ פ</span></p>
 <p align="RIGHT"><span lang="he">‎<a name="008">8</a> ‏וְאַתָּ֣ה מִגְדַּל־עֵ֗דֶר עֹ֛פֶל בַּת־צִיּ֖וֹן עָדֶ֣יךָ תֵּאתֶ֑ה וּבָאָ֗ה הַמֶּמְשָׁלָה֙ הָרִ֣אשֹׁנָ֔ה מַמְלֶ֖כֶת לְבַ֥ת־יְרוּשָׁלִָֽם׃ </span></p>
 <p align="RIGHT"><span lang="he">‎<a name="009">9</a> ‏עַתָּ֕ה לָ֥מָּה תָרִ֖יעִי רֵ֑עַ הֲמֶ֣לֶךְ אֵֽין־בָּ֗ךְ אִֽם־יוֹעֲצֵךְ֙ אָבָ֔ד כִּֽי־הֶחֱזִיקֵ֥ךְ חִ֖יל כַּיּוֹלֵדָֽה׃ </span></p>
 <p align="RIGHT"><span lang="he">‎<a name="010">10</a> ‏ח֧וּלִי וָגֹ֛חִי בַּת־צִיּ֖וֹן כַּיּֽוֹלֵדָ֑ה כִּֽי־עַתָּה֩ תֵצְאִ֨י מִקִּרְיָ֜ה וְשָׁכַ֣נְתְּ בַּשָּׂדֶ֗ה וּבָ֤את עַד־בָּבֶל֙ שָׁ֣ם תִּנָּצֵ֔לִי שָׁ֚ם יִגְאָלֵ֣ךְ יְהוָ֔ה מִכַּ֖ף אֹיְבָֽיִךְ׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֛ה נֶאֶסְפ֥וּ עָלַ֖יִךְ גּוֹיִ֣ם רַבִּ֑ים הָאֹמְרִ֣ים תֶּחֱנָ֔ף וְתַ֥חַז בְּצִיּ֖וֹן עֵינֵֽינוּ׃ </span></p>
 <p align="RIGHT"><span lang="he">‎<a name="012">12</a> ‏וְהֵ֗מָּה לֹ֤א יָֽדְעוּ֙ מַחְשְׁב֣וֹת יְהוָ֔ה וְלֹ֥א הֵבִ֖ינוּ עֲצָת֑וֹ כִּ֥י קִבְּצָ֖ם כֶּעָמִ֥יר גֹּֽרְנָה׃ </span></p>
 <p align="RIGHT"><span lang="he">‎<a name="013">13</a> ‏ק֧וּמִי וָד֣וֹשִׁי בַת־צִיּ֗וֹן כִּֽי־קַרְנֵ֞ךְ אָשִׂ֤ים בַּרְזֶל֙ וּפַרְסֹתַ֙יִךְ֙ אָשִׂ֣ים נְחוּשָׁ֔ה וַהֲדִקּ֖וֹת עַמִּ֣ים רַבִּ֑ים וְהַחֲרַמְתִּ֤י לַֽיהוָה֙ בִּצְעָ֔ם וְחֵילָ֖ם לַאֲד֥וֹן כָּל־הָאָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏עַתָּה֙ תִּתְגֹּדְדִ֣י בַת־גְּד֔וּד מָצ֖וֹר שָׂ֣ם עָלֵ֑ינוּ בַּשֵּׁ֙בֶט֙ יַכּ֣וּ עַֽל־הַלְּחִ֔י אֵ֖ת שֹׁפֵ֥ט יִשְׂרָאֵֽל׃ ס</span></p>
 </td>
 <td width="50%">
 <p>1 wəhāyâ| bə’<sup>a</sup>ḥărîṯ hayyāmîm yihəyeh har bêṯ-yəhwâ nāḵwōn bərō’š hehārîm wəniśśā’ hû’ migəḇā‘wōṯ wənâărû ‘ālāyw ‘ammîm:<font color="red"><sup>3</sup></font> </p>
 <p>2 wəhāləḵû gwōyim rabîm wə’āmərû ləḵû| wən<sup>a</sup>‘ăleh ’el-har-yəhwâ wə’el-bêṯ ’ĕlōhê y<sup>a</sup>‘ăqōḇ wəywōrēnû midərāḵāyw wənēləḵâ bə’ōrəḥōṯāyw kî miṣṣîywōn tēṣē’<font color="red"><sup>3</sup></font> ṯwōrâ ûḏəḇar-yəhwâ mîrûšālāim: </p>
 <p>3 wəšāfaṭ bên ‘ammîm rabîm wəhwōḵîḥa ləḡwōyim ‘ăṣumîm ‘aḏ-rāḥwōq wəḵitəṯû ḥarəḇōṯêhem lə’itîm w<sup>a</sup>ḥănîṯōṯêhem ləmazəmērwōṯ lō’-yiśə’û gwōy ’el-gwōy ḥereḇ wəlō’-yiləməḏûn ‘wōḏ miləḥāmâ: </p>
 <p>4 wəyāšəḇû ’îš t<sup>a</sup>ḥaṯ gafənwō wəṯ<sup>a</sup>ḥaṯ tə’ēnāṯwō wə’ên m<sup>a</sup>ḥărîḏ kî-fî yəhwâ ṣəḇā’wōṯ dibēr: </p>
 <p>5 kî kāl-hā‘ammîm yēləḵû ’îš bəšēm ’ĕlōhāyw wa’ăn<sup>a</sup>ḥənû nēlēḵə bəšēm-yəhwâ ’ĕlōhênû lə‘wōlām wā‘eḏ: f</p>
 <p>6 bayywōm hahû’ nə’um-yəhwâ ’ōsəfâ haṣṣōlē‘â wəhannidāḥâ ’ăqabēṣâ wa’ăšer hărē‘ōṯî: </p>
 <p>7 wəśamətî ’eṯ-haṣṣōlē‘â lišə’ērîṯ wəhannahălā’â ləḡwōy ‘āṣûm ûmālaḵə yəhwâ ‘ălêhem bəhar ṣîywōn mē‘atâ wə‘aḏ-‘wōlām: f</p>
 <p>8 wə’atâ miḡədal-‘ēḏer ‘ōfel baṯ-ṣîywōn ‘āḏeyḵā tē’ṯeh ûḇā’â hammeməšālâ hāri’šōnâ maməleḵeṯ ləḇaṯ-yərûšālāim: </p>
 <p>9 ‘atâ lāmmâ ṯārî‘î rē‘a hămeleḵə ’ên-bāḵə ’im-ywō‘ăṣēḵə ’āḇāḏ kî-heḥĕzîqēḵə ḥîl kayywōlēḏâ: </p>
 <p>10 ḥûlî wāḡōḥî baṯ-ṣîywōn kayywōlēḏâ kî-‘atâ ṯēṣə’î miqqirəyâ wəšāḵanətə baśśāḏeh ûḇā’ṯ ‘aḏ-bāḇel šām tinnāṣēlî šām yiḡə’ālēḵə yəhwâ mikaf ’ōyəḇāyiḵə: </p>
 <p>11 wə‘atâ ne’esəfû ‘ālayiḵə gwōyim rabîm hā’ōmərîm teḥĕnāf wəṯ<sup>a</sup>ḥaz bəṣîywōn ‘ênênû: </p>
 <p>12 wəhēmmâ lō’ yāḏə‘û m<sup>a</sup>ḥəšəḇwōṯ yəhwâ wəlō’ hēḇînû ‘ăṣāṯwō kî qibəṣām ke‘āmîr gōrənâ: </p>
 <p>13 qûmî wāḏwōšî ḇaṯ-ṣîywōn kî-qarənēḵə ’āśîm barəzel ûfarəsōṯayiḵə ’āśîm nəḥûšâ wahăḏiqqwōṯ ‘ammîm rabîm wəh<sup>a</sup>ḥăramətî layhwâ biṣə‘ām wəḥêlām la’ăḏwōn kāl-hā’āreṣ: </p>
 <p>14 ‘atâ tiṯəgōḏəḏî ḇaṯ-gəḏûḏ māṣwōr śām ‘ālênû baššēḇeṭ yakû ‘al-halləḥî ’ēṯ šōfēṭ yiśərā’ēl: s</p>
 </td>
 </tr></table>
 <p></p><hr>
 <center>
 <a href="mic005.htm">Next: Micah (Mikhah) Chapter 5</a></center>
 </body>