<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2020.htm">Polyglot</a> 
 <a href="../kjv/sa2020.htm">KJV</a> 
 <a href="../sep/sa2020.htm">Sep</a> 
 <a href="../vul/sa2020.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2019.htm">Previous</a> 
 <a href="sa2021.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְשָׁ֨ם נִקְרָ֜א אִ֣ישׁ בְּלִיַּ֗עַל וּשְׁמ֛וֹ שֶׁ֥בַע בֶּן־בִּכְרִ֖י אִ֣ישׁ יְמִינִ֑י וַיִּתְקַ֣ע בַּשֹּׁפָ֗ר וַ֠יֹּאמֶר אֵֽין־לָ֨נוּ חֵ֜לֶק בְּדָוִ֗ד וְלֹ֤א נַֽחֲלָה־לָ֙נוּ֙ בְּבֶן־יִשַׁ֔י אִ֥ישׁ לְאֹהָלָ֖יו יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיַּ֜עַל כָּל־אִ֤ישׁ יִשְׂרָאֵל֙ מֵאַחֲרֵ֣י דָוִ֔ד אַחֲרֵ֖י שֶׁ֣בַע בֶּן־בִּכְרִ֑י וְאִ֤ישׁ יְהוּדָה֙ דָּבְק֣וּ בְמַלְכָּ֔ם מִן־הַיַּרְדֵּ֖ן וְעַד־יְרוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וַיָּבֹ֨א דָוִ֣ד אֶל־בֵּיתוֹ֮ יְרֽוּשָׁלִַם֒ וַיִּקַּ֣ח הַמֶּ֡לֶךְ אֵ֣ת עֶֽשֶׂר־נָשִׁ֣ים׀ פִּלַגְשִׁ֡ים אֲשֶׁ֣ר הִנִּיחַ֩ לִשְׁמֹ֨ר הַבַּ֜יִת וַֽיִּתְּנֵ֤ם בֵּית־מִשְׁמֶ֙רֶת֙ וַֽיְכַלְכְּלֵ֔ם וַאֲלֵיהֶ֖ם לֹא־בָ֑א וַתִּהְיֶ֧ינָה צְרֻר֛וֹת עַד־י֥וֹם מֻתָ֖ן אַלְמְנ֥וּת חַיּֽוּת׃ ס</span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר הַמֶּ֙לֶךְ֙ אֶל־עֲמָשָׂ֔א הַזְעֶק־לִ֥י אֶת־אִישׁ־יְהוּדָ֖ה שְׁלֹ֣שֶׁת יָמִ֑ים וְאַתָּ֖ה פֹּ֥ה עֲמֹֽד׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֥לֶךְ עֲמָשָׂ֖א לְהַזְעִ֣יק אֶת־יְהוּדָ֑ה <font color="brown">וייחר</font> <font color="blue">וַיּ֕וֹחֶר</font> מִן־הַמּוֹעֵ֖ד אֲשֶׁ֥ר יְעָדֽוֹ׃ ס</span></p>
 <p align="RIGHT"><span lang="he">‎<a name="006">6</a> ‏וַיֹּ֤אמֶר דָּוִד֙ אֶל־אֲבִישַׁ֔י עַתָּ֗ה יֵ֧רַֽע לָ֛נוּ שֶׁ֥בַע בֶּן־בִּכְרִ֖י מִן־אַבְשָׁל֑וֹם אַ֠תָּה קַ֞ח אֶת־עַבְדֵ֤י אֲדֹנֶ֙יךָ֙ וּרְדֹ֣ף אַחֲרָ֔יו פֶּן־מָ֥צָא ל֛וֹ עָרִ֥ים בְּצֻר֖וֹת וְהִצִּ֥יל עֵינֵֽנוּ׃ </span></p>
 <p align="RIGHT"><span lang="he">‎<a name="007">7</a> ‏וַיֵּצְא֤וּ אַֽחֲרָיו֙ אַנְשֵׁ֣י יוֹאָ֔ב וְהַכְּרֵתִ֥י וְהַפְּלֵתִ֖י וְכָל־הַגִּבֹּרִ֑ים וַיֵּֽצְאוּ֙ מִיר֣וּשָׁלִַ֔ם לִרְדֹּ֕ף אַחֲרֵ֖י שֶׁ֥בַע בֶּן־בִּכְרִֽי׃ </span></p>
 <p align="RIGHT"><span lang="he">‎<a name="008">8</a> ‏הֵ֗ם עִם־הָאֶ֤בֶן הַגְּדוֹלָה֙ אֲשֶׁ֣ר בְּגִבְע֔וֹן וַעֲמָשָׂ֖א בָּ֣א לִפְנֵיהֶ֑ם וְיוֹאָ֞ב חָג֣וּר׀ מִדּ֣וֹ לְבֻשׁ֗וּ <font color="brown">ועלו</font> <font color="blue">וְעָלָ֞יו</font> חֲג֥וֹר חֶ֙רֶב֙ מְצֻמֶּ֤דֶת עַל־מָתְנָיו֙ בְּתַעְרָ֔הּ וְה֥וּא יָצָ֖א וַתִּפֹּֽל׃ ס</span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר יוֹאָב֙ לַעֲמָשָׂ֔א הֲשָׁל֥וֹם אַתָּ֖ה אָחִ֑י וַתֹּ֜חֶז יַד־יְמִ֥ין יוֹאָ֛ב בִּזְקַ֥ן עֲמָשָׂ֖א לִנְשָׁק־לֽוֹ׃ </span></p>
 <p align="RIGHT"><span lang="he">‎<a name="010">10</a> ‏וַעֲמָשָׂ֨א לֹֽא־נִשְׁמַ֜ר בַּחֶ֣רֶב׀ אֲשֶׁ֣ר בְּיַד־יוֹאָ֗ב וַיַּכֵּהוּ֩ בָ֨הּ אֶל־הַחֹ֜מֶשׁ וַיִּשְׁפֹּ֨ךְ מֵעָ֥יו אַ֛רְצָה וְלֹא־שָׁ֥נָה ל֖וֹ וַיָּמֹ֑ת סוְיוֹאָב֙ וַאֲבִישַׁ֣י אָחִ֔יו רָדַ֕ף אַחֲרֵ֖י שֶׁ֥בַע בֶּן־בִּכְרִֽי׃ </span></p>
 <p align="RIGHT"><span lang="he">‎<a name="011">11</a> ‏וְאִישׁ֙ עָמַ֣ד עָלָ֔יו מִֽנַּעֲרֵ֖י יוֹאָ֑ב וַיֹּ֗אמֶר מִי֩ אֲשֶׁ֨ר חָפֵ֧ץ בְּיוֹאָ֛ב וּמִ֥י אֲשֶׁר־לְדָוִ֖ד אַחֲרֵ֥י יוֹאָֽב׃ </span></p>
 <p align="RIGHT"><span lang="he">‎<a name="012">12</a> ‏וַעֲמָשָׂ֛א מִתְגֹּלֵ֥ל בַּדָּ֖ם בְּת֣וֹךְ הַֽמְּסִלָּ֑ה וַיַּ֨רְא הָאִ֜ישׁ כִּֽי־עָמַ֣ד כָּל־הָעָ֗ם וַיַּסֵּב֩ אֶת־עֲמָשָׂ֨א מִן־הַֽמְסִלָּ֤ה הַשָּׂדֶה֙ וַיַּשְׁלֵ֤ךְ עָלָיו֙ בֶּ֔גֶד כַּאֲשֶׁ֣ר רָאָ֔ה כָּל־הַבָּ֥א עָלָ֖יו וְעָמָֽד׃ </span></p>
 <p align="RIGHT"><span lang="he">‎<a name="013">13</a> ‏כַּאֲשֶׁ֥ר הֹגָ֖ה מִן־הַֽמְסִלָּ֑ה עָבַ֤ר כָּל־אִישׁ֙ אַחֲרֵ֣י יוֹאָ֔ב לִרְדֹּ֕ף אַחֲרֵ֖י שֶׁ֥בַע בֶּן־בִּכְרִֽי׃ </span></p>
 <p align="RIGHT"><span lang="he">‎<a name="014">14</a> ‏וַֽיַּעֲבֹ֞ר בְּכָל־שִׁבְטֵ֣י יִשְׂרָאֵ֗ל אָבֵ֛לָה וּבֵ֥ית מַעֲכָ֖ה וְכָל־הַבֵּרִ֑ים ס<font color="brown">ויקלהו</font> <font color="blue">וַיִּקָּ֣הֲל֔וּ</font> וַיָּבֹ֖אוּ אַף־אַחֲרָֽיו׃ </span></p>
 <p align="RIGHT"><span lang="he">‎<a name="015">15</a> ‏וַיָּבֹ֜אוּ וַיָּצֻ֣רוּ עָלָ֗יו בְּאָבֵ֙לָה֙ בֵּ֣ית הַֽמַּעֲכָ֔ה וַיִּשְׁפְּכ֤וּ סֹֽלְלָה֙ אֶל־הָעִ֔יר וַֽתַּעֲמֹ֖ד בַּחֵ֑ל וְכָל־הָעָם֙ אֲשֶׁ֣ר אֶת־יוֹאָ֔ב מַשְׁחִיתִ֖ם לְהַפִּ֥יל הַחוֹמָֽה׃ </span></p>
 <p align="RIGHT"><span lang="he">‎<a name="016">16</a> ‏וַתִּקְרָ֛א אִשָּׁ֥ה חֲכָמָ֖ה מִן־הָעִ֑יר שִׁמְע֤וּ שִׁמְעוּ֙ אִמְרוּ־נָ֣א אֶל־יוֹאָ֔ב קְרַ֣ב עַד־הֵ֔נָּה וַאֲדַבְּרָ֖ה אֵלֶֽיךָ׃ </span></p>
 <p align="RIGHT"><span lang="he">‎<a name="017">17</a> ‏וַיִּקְרַ֣ב אֵלֶ֔יהָ וַתֹּ֧אמֶר הָאִשָּׁ֛ה הַאַתָּ֥ה יוֹאָ֖ב וַיֹּ֣אמֶר אָ֑נִי וַתֹּ֣אמֶר ל֗וֹ שְׁמַע֙ דִּבְרֵ֣י אֲמָתֶ֔ךָ וַיֹּ֖אמֶר שֹׁמֵ֥עַ אָנֹֽכִי׃ </span></p>
 <p align="RIGHT"><span lang="he">‎<a name="018">18</a> ‏וַתֹּ֖אמֶר לֵאמֹ֑ר דַּבֵּ֨ר יְדַבְּר֤וּ בָרִֽאשֹׁנָה֙ לֵאמֹ֔ר שָׁאֹ֧ל יְשָׁאֲל֛וּ בְּאָבֵ֖ל וְכֵ֥ן הֵתַֽמּוּ׃ </span></p>
 <p align="RIGHT"><span lang="he">‎<a name="019">19</a> ‏אָנֹכִ֕י שְׁלֻמֵ֖י אֱמוּנֵ֣י יִשְׂרָאֵ֑ל אַתָּ֣ה מְבַקֵּ֗שׁ לְהָמִ֨ית עִ֤יר וְאֵם֙ בְּיִשְׂרָאֵ֔ל לָ֥מָּה תְבַלַּ֖ע נַחֲלַ֥ת יְהוָֽה׃ פ</span></p>
 <p align="RIGHT"><span lang="he">‎<a name="020">20</a> ‏וַיַּ֥עַן יוֹאָ֖ב וַיֹּאמַ֑ר חָלִ֤ילָה חָלִ֙ילָה֙ לִ֔י אִם־אֲבַלַּ֖ע וְאִם־אַשְׁחִֽית׃ </span></p>
 <p align="RIGHT"><span lang="he">‎<a name="021">21</a> ‏לֹא־כֵ֣ן הַדָּבָ֗ר כִּ֡י אִישׁ֩ מֵהַ֨ר אֶפְרַ֜יִם שֶׁ֧בַע בֶּן־בִּכְרִ֣י שְׁמ֗וֹ נָשָׂ֤א יָדוֹ֙ בַּמֶּ֣לֶךְ בְּדָוִ֔ד תְּנֽוּ־אֹת֣וֹ לְבַדּ֔וֹ וְאֵלְכָ֖ה מֵעַ֣ל הָעִ֑יר וַתֹּ֤אמֶר הָֽאִשָּׁה֙ אֶל־יוֹאָ֔ב הִנֵּ֥ה רֹאשׁ֛וֹ מֻשְׁלָ֥ךְ אֵלֶ֖יךָ בְּעַ֥ד הַחוֹמָֽה׃ </span></p>
 <p align="RIGHT"><span lang="he">‎<a name="022">22</a> ‏וַתָּבוֹא֩ הָאִשָּׁ֨ה אֶל־כָּל־הָעָ֜ם בְּחָכְמָתָ֗הּ וַֽיִּכְרְת֞וּ אֶת־רֹ֨אשׁ שֶׁ֤בַע בֶּן־בִּכְרִי֙ וַיַּשְׁלִ֣כוּ אֶל־יוֹאָ֔ב וַיִּתְקַע֙ בַּשּׁוֹפָ֔ר וַיָּפֻ֥צוּ מֵֽעַל־הָעִ֖יר אִ֣ישׁ לְאֹהָלָ֑יו וְיוֹאָ֛ב שָׁ֥ב יְרוּשָׁלִַ֖ם אֶל־הַמֶּֽלֶךְ׃ ס</span></p>
 <p align="RIGHT"><span lang="he">‎<a name="023">23</a> ‏וְיוֹאָ֕ב אֶ֥ל כָּל־הַצָּבָ֖א יִשְׂרָאֵ֑ל וּבְנָיָה֙ בֶּן־יְה֣וֹיָדָ֔ע עַל־<font color="brown">הכרי</font> <font color="blue">הַכְּרֵתִ֖י</font> וְעַל־הַפְּלֵתִֽי׃ </span></p>
 <p align="RIGHT"><span lang="he">‎<a name="024">24</a> ‏וַאֲדֹרָ֖ם עַל־הַמַּ֑ס וִיהוֹשָׁפָ֥ט בֶּן־אֲחִיל֖וּד הַמַּזְכִּֽיר׃ </span></p>
 <p align="RIGHT"><span lang="he">‎<a name="025">25</a> ‏<font color="brown">ושיא</font> <font color="blue">וּשְׁוָ֖א</font> סֹפֵ֑ר וְצָד֥וֹק וְאֶבְיָתָ֖ר כֹּהֲנִֽים׃ </span></p>
 <p align="RIGHT"><span lang="he">‎<a name="026">26</a> ‏וְגַ֗ם עִירָא֙ הַיָּ֣אִרִ֔י הָיָ֥ה כֹהֵ֖ן לְדָוִֽד׃ ס</span></p>
 </td>
 <td width="50%">
 <p>1 wəšām niqərā’ ’îš bəlîy<sup>a</sup>‘al ûšəmwō šeḇ<sup>a</sup>‘ ben-biḵərî ’îš yəmînî wayyiṯəq<sup>a</sup>‘ baššōfār wayyō’mer ’ên-lānû ḥēleq bəḏāwiḏ wəlō’ n<sup>a</sup>ḥălâ-lānû bəḇen-yišay ’îš lə’ōhālāyw yiśərā’ēl: </p>
 <p>2 wayy<sup>a</sup>‘al kāl-’îš yiśərā’ēl mē’<sup>a</sup>ḥărê ḏāwiḏ ’<sup>a</sup>ḥărê šeḇ<sup>a</sup>‘ ben-biḵərî wə’îš yəhûḏâ dāḇəqû ḇəmaləkām min-hayyarədēn wə‘aḏ-yərûšālāim: </p>
 <p>3 wayyāḇō’ ḏāwiḏ ’el-bêṯwō yərûšālaim wayyiqq<sup>a</sup>ḥ hammeleḵə ’ēṯ ‘eśer-nāšîm| pilaḡəšîm ’ăšer hinnîḥa lišəmōr habayiṯ wayyitənēm bêṯ-mišəmereṯ wayəḵaləkəlēm wa’ălêhem lō’-ḇā’ watihəyeynâ ṣərurwōṯ ‘aḏ-ywōm muṯān ’aləmənûṯ ḥayyûṯ: s</p>
 <p>4 wayyō’mer hammeleḵə ’el-‘ămāśā’ hazə‘eq-lî ’eṯ-’îš-yəhûḏâ šəlōšeṯ yāmîm wə’atâ pōh ‘ămōḏ: </p>
 <p>5 wayyēleḵə ‘ămāśā’ ləhazə‘îq ’eṯ-yəhûḏâ <font color="brown">wayyêḥar</font> <font color="blue">wayywōḥer</font> min-hammwō‘ēḏ ’ăšer yə‘āḏwō: s</p>
 <p>6 wayyō’mer dāwiḏ ’el-’ăḇîšay ‘atâ yēr<sup>a</sup>‘ lānû šeḇ<sup>a</sup>‘ ben-biḵərî min-’aḇəšālwōm ’atâ q<sup>a</sup>ḥ ’eṯ-‘aḇəḏê ’ăḏōneyḵā ûrəḏōf ’<sup>a</sup>ḥărāyw pen-māṣā’ lwō ‘ārîm bəṣurwōṯ wəhiṣṣîl ‘ênēnû: </p>
 <p>7 wayyēṣə’û ’<sup>a</sup>ḥărāyw ’anəšê ywō’āḇ wəhakərēṯî wəhapəlēṯî wəḵāl-hagibōrîm wayyēṣə’û mîrûšālaim lirədōf ’<sup>a</sup>ḥărê šeḇ<sup>a</sup>‘ ben-biḵərî: </p>
 <p>8 hēm ‘im-hā’eḇen hagəḏwōlâ ’ăšer bəḡiḇə‘wōn w<sup>a</sup>‘ămāśā’ bā’ lifənêhem wəywō’āḇ ḥāḡûr| midwō ləḇušû <font color="brown">wə‘ālwō</font> <font color="blue">wə‘ālāyw</font> ḥăḡwōr ḥereḇ məṣummeḏeṯ ‘al-māṯənāyw bəṯ<sup>a</sup>‘ərāh wəhû’ yāṣā’ watipōl: s</p>
 <p>9 wayyō’mer ywō’āḇ l<sup>a</sup>‘ămāśā’ hăšālwōm ’atâ ’āḥî watōḥez yaḏ-yəmîn ywō’āḇ bizəqan ‘ămāśā’ linəšāq-lwō: </p>
 <p>10 w<sup>a</sup>‘ămāśā’ lō’-nišəmar b<sup>a</sup>ḥereḇ| ’ăšer bəyaḏ-ywō’āḇ wayyakēhû ḇāh ’el-h<sup>a</sup>ḥōmeš wayyišəpōḵə mē‘āyw ’arəṣâ wəlō’-šānâ lwō wayyāmōṯ swəywō’āḇ wa’ăḇîšay ’āḥîw rāḏaf ’<sup>a</sup>ḥărê šeḇ<sup>a</sup>‘ ben-biḵərî: </p>
 <p>11 wə’îš ‘āmaḏ ‘ālāyw minn<sup>a</sup>‘ărê ywō’āḇ wayyō’mer mî ’ăšer ḥāfēṣ bəywō’āḇ ûmî ’ăšer-ləḏāwiḏ ’<sup>a</sup>ḥărê ywō’āḇ: </p>
 <p>12 w<sup>a</sup>‘ămāśā’ miṯəgōlēl badām bəṯwōḵə hamməsillâ wayyarə’ hā’îš kî-‘āmaḏ kāl-hā‘ām wayyassēḇ ’eṯ-‘ămāśā’ min-haməsillâ haśśāḏeh wayyašəlēḵə ‘ālāyw beḡeḏ ka’ăšer rā’â kāl-habā’ ‘ālāyw wə‘āmāḏ: </p>
 <p>13 ka’ăšer hōḡâ min-haməsillâ ‘āḇar kāl-’îš ’<sup>a</sup>ḥărê ywō’āḇ lirədōf ’<sup>a</sup>ḥărê šeḇ<sup>a</sup>‘ ben-biḵərî: </p>
 <p>14 wayy<sup>a</sup>‘ăḇōr bəḵāl-šiḇəṭê yiśərā’ēl ’āḇēlâ ûḇêṯ m<sup>a</sup>‘ăḵâ wəḵāl-habērîm s<font color="brown">wayyiqqāləhû</font> <font color="blue">wayyiqqâălû</font> wayyāḇō’û ’af-’<sup>a</sup>ḥărāyw: </p>
 <p>15 wayyāḇō’û wayyāṣurû ‘ālāyw bə’āḇēlâ bêṯ hamm<sup>a</sup>‘ăḵâ wayyišəpəḵû sōləlâ ’el-hā‘îr wat<sup>a</sup>‘ămōḏ b<sup>a</sup>ḥēl wəḵāl-hā‘ām ’ăšer ’eṯ-ywō’āḇ mašəḥîṯim ləhapîl h<sup>a</sup>ḥwōmâ: </p>
 <p>16 watiqərā’ ’iššâ ḥăḵāmâ min-hā‘îr šimə‘û šimə‘û ’imərû-nā’ ’el-ywō’āḇ qəraḇ ‘aḏ-hēnnâ wa’ăḏabərâ ’ēleyḵā: </p>
 <p>17 wayyiqəraḇ ’ēleyhā watō’mer hā’iššâ ha’atâ ywō’āḇ wayyō’mer ’ānî watō’mer lwō šəm<sup>a</sup>‘ diḇərê ’ămāṯeḵā wayyō’mer šōmē‘a ’ānōḵî: </p>
 <p>18 watō’mer lē’mōr dabēr yəḏabərû ḇāri’šōnâ lē’mōr šā’ōl yəšā’ălû bə’āḇēl wəḵēn hēṯammû: </p>
 <p>19 ’ānōḵî šəlumê ’ĕmûnê yiśərā’ēl ’atâ məḇaqqēš ləhāmîṯ ‘îr wə’ēm bəyiśərā’ēl lāmmâ ṯəḇall<sup>a</sup>‘ n<sup>a</sup>ḥălaṯ yəhwâ: f</p>
 <p>20 wayy<sup>a</sup>‘an ywō’āḇ wayyō’mar ḥālîlâ ḥālîlâ lî ’im-’ăḇall<sup>a</sup>‘ wə’im-’ašəḥîṯ: </p>
 <p>21 lō’-ḵēn hadāḇār kî ’îš mēhar ’efərayim šeḇ<sup>a</sup>‘ ben-biḵərî šəmwō nāśā’ yāḏwō bammeleḵə bəḏāwiḏ tənû-’ōṯwō ləḇadwō wə’ēləḵâ mē‘al hā‘îr watō’mer hā’iššâ ’el-ywō’āḇ hinnēh rō’šwō mušəlāḵə ’ēleyḵā bə‘aḏ h<sup>a</sup>ḥwōmâ: </p>
 <p>22 watāḇwō’ hā’iššâ ’el-kāl-hā‘ām bəḥāḵəmāṯāh wayyiḵərəṯû ’eṯ-rō’š šeḇ<sup>a</sup>‘ ben-biḵərî wayyašəliḵû ’el-ywō’āḇ wayyiṯəq<sup>a</sup>‘ baššwōfār wayyāfuṣû mē‘al-hā‘îr ’îš lə’ōhālāyw wəywō’āḇ šāḇ yərûšālaim ’el-hammeleḵə: s</p>
 <p>23 wəywō’āḇ ’el kāl-haṣṣāḇā’ yiśərā’ēl ûḇənāyâ ben-yəhwōyāḏā‘ ‘al-<font color="brown">hakərî</font> <font color="blue">hakərēṯî</font> wə‘al-hapəlēṯî: </p>
 <p>24 wa’ăḏōrām ‘al-hammas wîhwōšāfāṭ ben-’ăḥîlûḏ hammazəkîr: </p>
 <p>25 <font color="brown">wəšêā’</font> <font color="blue">ûšəwā’</font> sōfēr wəṣāḏwōq wə’eḇəyāṯār kōhănîm: </p>
 <p>26 wəḡam ‘îrā’ hayyā’irî hāyâ ḵōhēn ləḏāwiḏ: s</p>
 </td>
 </tr></table>
 <p></p><hr>
 <center>
 <a href="sa2021.htm">Next: 2 Samuel (2 Shmuel) Chapter 21</a></center>
 </body>