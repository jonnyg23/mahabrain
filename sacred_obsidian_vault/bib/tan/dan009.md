<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/dan009.htm">Polyglot</a> 
 <a href="../kjv/dan009.htm">KJV</a> 
 <a href="../sep/dan009.htm">Sep:Dan</a> 
 <a href="../sep/dat009.htm">Sep:DaT</a> 
 <a href="../vul/dan009.htm">Vul</a> 
 
 <br>
 <br><a href="dan.htm">Daniel (Daniyel) Index</a><br>
  
 <a href="dan008.htm">Previous</a> 
 <a href="dan010.htm">Next</a> 
 </center>
 <hr>
 
 <h3 align="CENTER">Tanach (Hebrew): Daniel (Daniyel) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַ֣ת אַחַ֗ת לְדָרְיָ֛וֶשׁ בֶּן־אֲחַשְׁוֵר֖וֹשׁ מִזֶּ֣רַע מָדָ֑י אֲשֶׁ֣ר הָמְלַ֔ךְ עַ֖ל מַלְכ֥וּת כַּשְׂדִּֽים׃ </span></p>
 <p align="RIGHT"><span lang="he">‎<a name="002">2</a> ‏בִּשְׁנַ֤ת אַחַת֙ לְמָלְכ֔וֹ אֲנִי֙ דָּֽנִיֵּ֔אל בִּינֹ֖תִי בַּסְּפָרִ֑ים מִסְפַּ֣ר הַשָּׁנִ֗ים אֲשֶׁ֨ר הָיָ֤ה דְבַר־יְהוָה֙ אֶל־יִרְמִיָ֣ה הַנָּבִ֔יא לְמַלֹּ֛אות לְחָרְב֥וֹת יְרוּשָׁלִַ֖ם שִׁבְעִ֥ים שָׁנָֽה׃ </span></p>
 <p align="RIGHT"><span lang="he">‎<a name="003">3</a> ‏וָאֶתְּנָ֣ה אֶת־פָּנַ֗י אֶל־אֲדֹנָי֙ הָֽאֱלֹהִ֔ים לְבַקֵּ֥שׁ תְּפִלָּ֖ה וְתַחֲנוּנִ֑ים בְּצ֖וֹם וְשַׂ֥ק וָאֵֽפֶר׃ </span></p>
 <p align="RIGHT"><span lang="he">‎<a name="004">4</a> ‏וָֽאֶתְפַּֽלְלָ֛ה לַיהוָ֥ה אֱלֹהַ֖י וָאֶתְוַדֶּ֑ה וָאֹֽמְרָ֗ה אָנָּ֤א אֲדֹנָי֙ הָאֵ֤ל הַגָּדוֹל֙ וְהַנּוֹרָ֔א שֹׁמֵ֤ר הַבְּרִית֙ וְֽהַחֶ֔סֶד לְאֹהֲבָ֖יו וּלְשֹׁמְרֵ֥י מִצְוֹתָֽיו׃ </span></p>
 <p align="RIGHT"><span lang="he">‎<a name="005">5</a> ‏חָטָ֥אנוּ וְעָוִ֖ינוּ <font color="brown">והרשענו</font> <font color="blue">הִרְשַׁ֣עְנוּ</font> וּמָרָ֑דְנוּ וְס֥וֹר מִמִּצְוֹתֶ֖ךָ וּמִמִּשְׁפָּטֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏וְלֹ֤א שָׁמַ֙עְנוּ֙ אֶל־עֲבָדֶ֣יךָ הַנְּבִיאִ֔ים אֲשֶׁ֤ר דִּבְּרוּ֙ בְּשִׁמְךָ֔ אֶל־מְלָכֵ֥ינוּ שָׂרֵ֖ינוּ וַאֲבֹתֵ֑ינוּ וְאֶ֖ל כָּל־עַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏לְךָ֤ אֲדֹנָי֙ הַצְּדָקָ֔ה וְלָ֛נוּ בֹּ֥שֶׁת הַפָּנִ֖ים כַּיּ֣וֹם הַזֶּ֑ה לְאִ֤ישׁ יְהוּדָה֙ וּלְיוֹשְׁבֵ֣י יְרֽוּשָׁלִַ֔ם וּֽלְכָל־יִשְׂרָאֵ֞ל הַקְּרֹבִ֣ים וְהָרְחֹקִ֗ים בְּכָל־הָֽאֲרָצוֹת֙ אֲשֶׁ֣ר הִדַּחְתָּ֣ם שָׁ֔ם בְּמַעֲלָ֖ם אֲשֶׁ֥ר מָֽעֲלוּ־בָֽךְ׃ </span></p>
 <p align="RIGHT"><span lang="he">‎<a name="008">8</a> ‏יְהוָ֗ה לָ֚נוּ בֹּ֣שֶׁת הַפָּנִ֔ים לִמְלָכֵ֥ינוּ לְשָׂרֵ֖ינוּ וְלַאֲבֹתֵ֑ינוּ אֲשֶׁ֥ר חָטָ֖אנוּ לָֽךְ׃ </span></p>
 <p align="RIGHT"><span lang="he">‎<a name="009">9</a> ‏לַֽאדֹנָ֣י אֱלֹהֵ֔ינוּ הָרַחֲמִ֖ים וְהַסְּלִח֑וֹת כִּ֥י מָרַ֖דְנוּ בּֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְלֹ֣א שָׁמַ֔עְנוּ בְּק֖וֹל יְהוָ֣ה אֱלֹהֵ֑ינוּ לָלֶ֤כֶת בְּתֽוֹרֹתָיו֙ אֲשֶׁ֣ר נָתַ֣ן לְפָנֵ֔ינוּ בְּיַ֖ד עֲבָדָ֥יו הַנְּבִיאִֽים׃ </span></p>
 <p align="RIGHT"><span lang="he">‎<a name="011">11</a> ‏וְכָל־יִשְׂרָאֵ֗ל עָֽבְרוּ֙ אֶת־תּ֣וֹרָתֶ֔ךָ וְס֕וֹר לְבִלְתִּ֖י שְׁמ֣וֹעַ בְּקֹלֶ֑ךָ וַתִּתַּ֨ךְ עָלֵ֜ינוּ הָאָלָ֣ה וְהַשְּׁבֻעָ֗ה אֲשֶׁ֤ר כְּתוּבָה֙ בְּתוֹרַת֙ מֹשֶׁ֣ה עֶֽבֶד־הָֽאֱלֹהִ֔ים כִּ֥י חָטָ֖אנוּ לֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַיָּ֜קֶם אֶת־<font color="brown">דבריו</font> <font color="blue">דְּבָר֣וֹ׀</font> אֲשֶׁר־דִּבֶּ֣ר עָלֵ֗ינוּ וְעַ֤ל שֹֽׁפְטֵ֙ינוּ֙ אֲשֶׁ֣ר שְׁפָט֔וּנוּ לְהָבִ֥יא עָלֵ֖ינוּ רָעָ֣ה גְדֹלָ֑ה אֲשֶׁ֣ר לֹֽא־נֶעֶשְׂתָ֗ה תַּ֚חַת כָּל־הַשָּׁמַ֔יִם כַּאֲשֶׁ֥ר נֶעֶשְׂתָ֖ה בִּירוּשָׁלִָֽם׃ </span></p>
 <p align="RIGHT"><span lang="he">‎<a name="013">13</a> ‏כַּאֲשֶׁ֤ר כָּתוּב֙ בְּתוֹרַ֣ת מֹשֶׁ֔ה אֵ֛ת כָּל־הָרָעָ֥ה הַזֹּ֖את בָּ֣אָה עָלֵ֑ינוּ וְלֹֽא־חִלִּ֜ינוּ אֶת־פְּנֵ֣י׀ יְהוָ֣ה אֱלֹהֵ֗ינוּ לָשׁוּב֙ מֵֽעֲוֹנֵ֔נוּ וּלְהַשְׂכִּ֖יל בַּאֲמִתֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁקֹ֤ד יְהוָה֙ עַל־הָ֣רָעָ֔ה וַיְבִיאֶ֖הָ עָלֵ֑ינוּ כִּֽי־צַדִּ֞יק יְהוָ֣ה אֱלֹהֵ֗ינוּ עַל־כָּל־מַֽעֲשָׂיו֙ אֲשֶׁ֣ר עָשָׂ֔ה וְלֹ֥א שָׁמַ֖עְנוּ בְּקֹלֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְעַתָּ֣ה׀ אֲדֹנָ֣י אֱלֹהֵ֗ינוּ אֲשֶׁר֩ הוֹצֵ֨אתָ אֶֽת־עַמְּךָ֜ מֵאֶ֤רֶץ מִצְרַ֙יִם֙ בְּיָ֣ד חֲזָקָ֔ה וַתַּֽעַשׂ־לְךָ֥ שֵׁ֖ם כַּיּ֣וֹם הַזֶּ֑ה חָטָ֖אנוּ רָשָֽׁעְנוּ׃ </span></p>
 <p align="RIGHT"><span lang="he">‎<a name="016">16</a> ‏אֲדֹנָ֗י כְּכָל־צִדְקֹתֶ֙ךָ֙ יָֽשָׁב־נָ֤א אַפְּךָ֙ וַחֲמָ֣תְךָ֔ מֵעִֽירְךָ֥ יְרוּשָׁלִַ֖ם הַר־קָדְשֶׁ֑ךָ כִּ֤י בַחֲטָאֵ֙ינוּ֙ וּבַעֲוֹנ֣וֹת אֲבֹתֵ֔ינוּ יְרוּשָׁלִַ֧ם וְעַמְּךָ֛ לְחֶרְפָּ֖ה לְכָל־סְבִיבֹתֵֽינוּ׃ </span></p>
 <p align="RIGHT"><span lang="he">‎<a name="017">17</a> ‏וְעַתָּ֣ה׀ שְׁמַ֣ע אֱלֹהֵ֗ינוּ אֶל־תְּפִלַּ֤ת עַבְדְּךָ֙ וְאֶל־תַּ֣חֲנוּנָ֔יו וְהָאֵ֣ר פָּנֶ֔יךָ עַל־מִקְדָּשְׁךָ֖ הַשָּׁמֵ֑ם לְמַ֖עַן אֲדֹנָֽי׃ </span></p>
 <p align="RIGHT"><span lang="he">‎<a name="018">18</a> ‏הַטֵּ֨ה אֱלֹהַ֥י׀ אָזְנְךָ֮ וּֽשֲׁמָע֒ <font color="brown">פקחה</font> <font color="blue">פְּקַ֣ח</font> עֵינֶ֗יךָ וּרְאֵה֙ שֹֽׁמְמֹתֵ֔ינוּ וְהָעִ֕יר אֲשֶׁר־נִקְרָ֥א שִׁמְךָ֖ עָלֶ֑יהָ כִּ֣י׀ לֹ֣א עַל־צִדְקֹתֵ֗ינוּ אֲנַ֨חְנוּ מַפִּילִ֤ים תַּחֲנוּנֵ֙ינוּ֙ לְפָנֶ֔יךָ כִּ֖י עַל־רַחֲמֶ֥יךָ הָרַבִּֽים׃ </span></p>
 <p align="RIGHT"><span lang="he">‎<a name="019">19</a> ‏אֲדֹנָ֤י׀ שְׁמָ֙עָה֙ אֲדֹנָ֣י׀ סְלָ֔חָה אֲדֹנָ֛י הַֽקֲשִׁ֥יבָה וַעֲשֵׂ֖ה אַל־תְּאַחַ֑ר לְמַֽעֲנְךָ֣ אֱלֹהַ֔י כִּֽי־שִׁמְךָ֣ נִקְרָ֔א עַל־עִירְךָ֖ וְעַל־עַמֶּֽךָ׃ </span></p>
 <p align="RIGHT"><span lang="he">‎<a name="020">20</a> ‏וְע֨וֹד אֲנִ֤י מְדַבֵּר֙ וּמִתְפַּלֵּ֔ל וּמִתְוַדֶּה֙ חַטָּאתִ֔י וְחַטַּ֖את עַמִּ֣י יִשְׂרָאֵ֑ל וּמַפִּ֣יל תְּחִנָּתִ֗י לִפְנֵי֙ יְהוָ֣ה אֱלֹהַ֔י עַ֖ל הַר־קֹ֥דֶשׁ אֱלֹהָֽי׃ </span></p>
 <p align="RIGHT"><span lang="he">‎<a name="021">21</a> ‏וְע֛וֹד אֲנִ֥י מְדַבֵּ֖ר בַּתְּפִלָּ֑ה וְהָאִ֣ישׁ גַּבְרִיאֵ֡ל אֲשֶׁר֩ רָאִ֨יתִי בֶחָז֤וֹן בַּתְּחִלָּה֙ מֻעָ֣ף בִּיעָ֔ף נֹגֵ֣עַ אֵלַ֔י כְּעֵ֖ת מִנְחַת־עָֽרֶב׃ </span></p>
 <p align="RIGHT"><span lang="he">‎<a name="022">22</a> ‏וַיָּ֖בֶן וַיְדַבֵּ֣ר עִמִּ֑י וַיֹּאמַ֕ר דָּנִיֵּ֕אל עַתָּ֥ה יָצָ֖אתִי לְהַשְׂכִּילְךָ֥ בִינָֽה׃ </span></p>
 <p align="RIGHT"><span lang="he">‎<a name="023">23</a> ‏בִּתְחִלַּ֨ת תַּחֲנוּנֶ֜יךָ יָצָ֣א דָבָ֗ר וַאֲנִי֙ בָּ֣אתִי לְהַגִּ֔יד כִּ֥י חֲמוּד֖וֹת אָ֑תָּה וּבִין֙ בַּדָּבָ֔ר וְהָבֵ֖ן בַּמַּרְאֶֽה׃ </span></p>
 <p align="RIGHT"><span lang="he">‎<a name="024">24</a> ‏שָׁבֻעִ֨ים שִׁבְעִ֜ים נֶחְתַּ֥ךְ עַֽל־עַמְּךָ֣׀ וְעַל־עִ֣יר קָדְשֶׁ֗ךָ לְכַלֵּ֨א הַפֶּ֜שַׁע <font color="brown">ולחתם</font> <font color="blue">וּלְהָתֵ֤ם</font> <font color="brown">חטאות</font> <font color="blue">חַטָּאת֙</font> וּלְכַפֵּ֣ר עָוֹ֔ן וּלְהָבִ֖יא צֶ֣דֶק עֹֽלָמִ֑ים וְלַחְתֹּם֙ חָז֣וֹן וְנָבִ֔יא וְלִמְשֹׁ֖חַ קֹ֥דֶשׁ קָֽדָשִֽׁים׃ </span></p>
 <p align="RIGHT"><span lang="he">‎<a name="025">25</a> ‏וְתֵדַ֨ע וְתַשְׂכֵּ֜ל מִן־מֹצָ֣א דָבָ֗ר לְהָשִׁיב֙ וְלִבְנ֤וֹת יְרֽוּשָׁלִַ֙ם֙ עַד־מָשִׁ֣יחַ נָגִ֔יד שָׁבֻעִ֖ים שִׁבְעָ֑ה וְשָׁבֻעִ֞ים שִׁשִּׁ֣ים וּשְׁנַ֗יִם תָּשׁוּב֙ וְנִבְנְתָה֙ רְח֣וֹב וְחָר֔וּץ וּבְצ֖וֹק הָעִתִּֽים׃ </span></p>
 <p align="RIGHT"><span lang="he">‎<a name="026">26</a> ‏וְאַחֲרֵ֤י הַשָּׁבֻעִים֙ שִׁשִּׁ֣ים וּשְׁנַ֔יִם יִכָּרֵ֥ת מָשִׁ֖יחַ וְאֵ֣ין ל֑וֹ וְהָעִ֨יר וְהַקֹּ֜דֶשׁ יַ֠שְׁחִית עַ֣ם נָגִ֤יד הַבָּא֙ וְקִצּ֣וֹ בַשֶּׁ֔טֶף וְעַד֙ קֵ֣ץ מִלְחָמָ֔ה נֶחֱרֶ֖צֶת שֹׁמֵמֽוֹת׃ </span></p>
 <p align="RIGHT"><span lang="he">‎<a name="027">27</a> ‏וְהִגְבִּ֥יר בְּרִ֛ית לָרַבִּ֖ים שָׁב֣וּעַ אֶחָ֑ד וַחֲצִ֨י הַשָּׁב֜וּעַ יַשְׁבִּ֣ית׀ זֶ֣בַח וּמִנְחָ֗ה וְעַ֨ל כְּנַ֤ף שִׁקּוּצִים֙ מְשֹׁמֵ֔ם וְעַד־כָּלָה֙ וְנֶ֣חֱרָצָ֔ה תִּתַּ֖ךְ עַל־שֹׁמֵֽם׃ פ</span></p>
 </td>
 <td width="50%">
 <p>1 bišənaṯ ’<sup>a</sup>ḥaṯ ləḏārəyāweš ben-’ăḥašəwērwōš mizzer<sup>a</sup>‘ māḏāy ’ăšer hāməlaḵə ‘al maləḵûṯ kaśədîm: </p>
 <p>2 bišənaṯ ’<sup>a</sup>ḥaṯ ləmāləḵwō ’ănî dānîyē’l bînōṯî bassəfārîm misəpar haššānîm ’ăšer hāyâ ḏəḇar-yəhwâ ’el-yirəmîâ hannāḇî’ ləmallō’wṯ ləḥārəḇwōṯ yərûšālaim šiḇə‘îm šānâ: </p>
 <p>3 wā’etənâ ’eṯ-pānay ’el-’ăḏōnāy hā’ĕlōhîm ləḇaqqēš təfillâ wəṯ<sup>a</sup>ḥănûnîm bəṣwōm wəśaq wā’ēfer: </p>
 <p>4 wā’eṯəpaləlâ layhwâ ’ĕlōhay wā’eṯəwadeh wā’ōmərâ ’ānnā’ ’ăḏōnāy hā’ēl hagāḏwōl wəhannwōrā’ šōmēr habərîṯ wəh<sup>a</sup>ḥeseḏ lə’ōhăḇāyw ûləšōmərê miṣəwōṯāyw: </p>
 <p>5 ḥāṭā’nû wə‘āwînû <font color="brown">wəhirəš<sup>a</sup>‘ənû</font> <font color="blue">hirəš<sup>a</sup>‘ənû</font> ûmārāḏənû wəswōr mimmiṣəwōṯeḵā ûmimmišəpāṭeyḵā: </p>
 <p>6 wəlō’ šām<sup>a</sup>‘ənû ’el-‘ăḇāḏeyḵā hannəḇî’îm ’ăšer dibərû bəšiməḵā ’el-məlāḵênû śārênû wa’ăḇōṯênû wə’el kāl-‘am hā’āreṣ: </p>
 <p>7 ləḵā ’ăḏōnāy haṣṣəḏāqâ wəlānû bōšeṯ hapānîm kayywōm hazzeh lə’îš yəhûḏâ ûləywōšəḇê yərûšālaim ûləḵāl-yiśərā’ēl haqqərōḇîm wəhārəḥōqîm bəḵāl-hā’ărāṣwōṯ ’ăšer hid<sup>a</sup>ḥətām šām bəm<sup>a</sup>‘ălām ’ăšer mā‘ălû-ḇāḵə: </p>
 <p>8 yəhwâ lānû bōšeṯ hapānîm liməlāḵênû ləśārênû wəla’ăḇōṯênû ’ăšer ḥāṭā’nû lāḵə: </p>
 <p>9 la’ḏōnāy ’ĕlōhênû hār<sup>a</sup>ḥămîm wəhassəliḥwōṯ kî māraḏənû bwō: </p>
 <p>10 wəlō’ šām<sup>a</sup>‘ənû bəqwōl yəhwâ ’ĕlōhênû lāleḵeṯ bəṯwōrōṯāyw ’ăšer nāṯan ləfānênû bəyaḏ ‘ăḇāḏāyw hannəḇî’îm: </p>
 <p>11 wəḵāl-yiśərā’ēl ‘āḇərû ’eṯ-twōrāṯeḵā wəswōr ləḇilətî šəmwō‘a bəqōleḵā watitaḵə ‘ālênû hā’ālâ wəhaššəḇu‘â ’ăšer kəṯûḇâ bəṯwōraṯ mōšeh ‘eḇeḏ-hā’ĕlōhîm kî ḥāṭā’nû lwō: </p>
 <p>12 wayyāqem ’eṯ-<font color="brown">dəḇārāyw</font> <font color="blue">dəḇārwō|</font> ’ăšer-diber ‘ālênû wə‘al šōfəṭênû ’ăšer šəfāṭûnû ləhāḇî’ ‘ālênû rā‘â ḡəḏōlâ ’ăšer lō’-ne‘eśəṯâ t<sup>a</sup>ḥaṯ kāl-haššāmayim ka’ăšer ne‘eśəṯâ bîrûšālāim: </p>
 <p>13 ka’ăšer kāṯûḇ bəṯwōraṯ mōšeh ’ēṯ kāl-hārā‘â hazzō’ṯ bā’â ‘ālênû wəlō’-ḥillînû ’eṯ-pənê| yəhwâ ’ĕlōhênû lāšûḇ mē‘ăwōnēnû ûləhaśəkîl ba’ămiteḵā: </p>
 <p>14 wayyišəqōḏ yəhwâ ‘al-hārā‘â wayəḇî’ehā ‘ālênû kî-ṣadîq yəhwâ ’ĕlōhênû ‘al-kāl-m<sup>a</sup>‘ăśāyw ’ăšer ‘āśâ wəlō’ šām<sup>a</sup>‘ənû bəqōlwō: </p>
 <p>15 wə‘atâ| ’ăḏōnāy ’ĕlōhênû ’ăšer hwōṣē’ṯā ’eṯ-‘amməḵā mē’ereṣ miṣərayim bəyāḏ ḥăzāqâ wat<sup>a</sup>‘aś-ləḵā šēm kayywōm hazzeh ḥāṭā’nû rāšā‘ənû: </p>
 <p>16 ’ăḏōnāy kəḵāl-ṣiḏəqōṯeḵā yāšāḇ-nā’ ’apəḵā w<sup>a</sup>ḥămāṯəḵā mē‘îrəḵā yərûšālaim har-qāḏəšeḵā kî ḇ<sup>a</sup>ḥăṭā’ênû ûḇ<sup>a</sup>‘ăwōnwōṯ ’ăḇōṯênû yərûšālaim wə‘amməḵā ləḥerəpâ ləḵāl-səḇîḇōṯênû: </p>
 <p>17 wə‘atâ| šəm<sup>a</sup>‘ ’ĕlōhênû ’el-təfillaṯ ‘aḇədəḵā wə’el-t<sup>a</sup>ḥănûnāyw wəhā’ēr pāneyḵā ‘al-miqədāšəḵā haššāmēm ləm<sup>a</sup>‘an ’ăḏōnāy: </p>
 <p>18 haṭṭēh ’ĕlōhay| ’āzənəḵā ûšămā‘ <font color="brown">piqəḥâ</font> <font color="blue">pəq<sup>a</sup>ḥ</font> ‘êneyḵā ûrə’ēh šōməmōṯênû wəhā‘îr ’ăšer-niqərā’ šiməḵā ‘āleyhā kî| lō’ ‘al-ṣiḏəqōṯênû ’ăn<sup>a</sup>ḥənû mapîlîm t<sup>a</sup>ḥănûnênû ləfāneyḵā kî ‘al-r<sup>a</sup>ḥămeyḵā hārabîm: </p>
 <p>19 ’ăḏōnāy| šəmā‘â ’ăḏōnāy| səlāḥâ ’ăḏōnāy haqăšîḇâ w<sup>a</sup>‘ăśēh ’al-tə’<sup>a</sup>ḥar ləm<sup>a</sup>‘ănəḵā ’ĕlōhay kî-šiməḵā niqərā’ ‘al-‘îrəḵā wə‘al-‘ammeḵā: </p>
 <p>20 wə‘wōḏ ’ănî məḏabēr ûmiṯəpallēl ûmiṯəwadeh ḥaṭṭā’ṯî wəḥaṭṭa’ṯ ‘ammî yiśərā’ēl ûmapîl təḥinnāṯî lifənê yəhwâ ’ĕlōhay ‘al har-qōḏeš ’ĕlōhāy: </p>
 <p>21 wə‘wōḏ ’ănî məḏabēr batəfillâ wəhā’îš gaḇərî’ēl ’ăšer rā’îṯî ḇeḥāzwōn batəḥillâ mu‘āf bî‘āf nōḡē‘a ’ēlay kə‘ēṯ minəḥaṯ-‘āreḇ: </p>
 <p>22 wayyāḇen wayəḏabēr ‘immî wayyō’mar dānîyē’l ‘atâ yāṣā’ṯî ləhaśəkîləḵā ḇînâ: </p>
 <p>23 biṯəḥillaṯ t<sup>a</sup>ḥănûneyḵā yāṣā’ ḏāḇār wa’ănî bā’ṯî ləhagîḏ kî ḥămûḏwōṯ ’ātâ ûḇîn badāḇār wəhāḇēn bammarə’eh: </p>
 <p>24 šāḇu‘îm šiḇə‘îm neḥətaḵə ‘al-‘amməḵā| wə‘al-‘îr qāḏəšeḵā ləḵallē’ hapeš<sup>a</sup>‘ <font color="brown">ûl<sup>a</sup>ḥətōm</font> <font color="blue">ûləhāṯēm</font> <font color="brown">ḥaṭṭā’wōṯ</font> <font color="blue">ḥaṭṭā’ṯ</font> ûləḵapēr ‘āwōn ûləhāḇî’ ṣeḏeq ‘ōlāmîm wəl<sup>a</sup>ḥətōm ḥāzwōn wənāḇî’ wəliməšōḥa qōḏeš qāḏāšîm: </p>
 <p>25 wəṯēḏ<sup>a</sup>‘ wəṯaśəkēl min-mōṣā’ ḏāḇār ləhāšîḇ wəliḇənwōṯ yərûšālaim ‘aḏ-māšîḥa nāḡîḏ šāḇu‘îm šiḇə‘â wəšāḇu‘îm šiššîm ûšənayim tāšûḇ wəniḇənəṯâ rəḥwōḇ wəḥārûṣ ûḇəṣwōq hā‘itîm: </p>
 <p>26 wə’<sup>a</sup>ḥărê haššāḇu‘îm šiššîm ûšənayim yikārēṯ māšîḥa wə’ên lwō wəhā‘îr wəhaqqōḏeš yašəḥîṯ ‘am nāḡîḏ habā’ wəqiṣṣwō ḇaššeṭef wə‘aḏ qēṣ miləḥāmâ neḥĕreṣeṯ šōmēmwōṯ: </p>
 <p>27 wəhiḡəbîr bərîṯ lārabîm šāḇû‘a ’eḥāḏ w<sup>a</sup>ḥăṣî haššāḇû‘a yašəbîṯ| zeḇ<sup>a</sup>ḥ ûminəḥâ wə‘al kənaf šiqqûṣîm məšōmēm wə‘aḏ-kālâ wəneḥĕrāṣâ titaḵə ‘al-šōmēm: f</p>
 </td>
 </tr></table>
 <p></p><hr>
 <center>
 <a href="dan010.htm">Next: Daniel (Daniyel) Chapter 10</a></center>
 </body>