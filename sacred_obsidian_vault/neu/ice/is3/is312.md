<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends &amp; Sagas</a> 
 <a href="../index.htm">Iceland</a> 
 <a href="index.htm">Index</a> 
 <a href="is311.htm">Previous</a> 
 <a href="is313.htm">Next</a> 
 </center>
 <hr>
 
 
 <p align="center">III.</p>
 
 <p align="center"> </p>
 
 <p align="center">HORAE</p>
 
 <p align="center"> </p>
 
 <p align="center">IN FESTO TRANSLATIONIS SANCTI MAGNI.</p>
 
 <p align="center"> </p>
 
 <p align="center">Memoria (1) de translatione Sancti
 Magni martyris et cum hac oratione.  Oratio.</p>
 
 <p align="center"> </p>
 
 <p align="center">Sancti Magni martyris tui
 translationem venerantes te Domine suppliciter, deprecamur, dum tuo in honore
 solennia ejus colimus, praesens ipsius  aeternum capiamus adjutorium
 pariter et futurum.  Per Dominum nostrum Jesum Christum.</p>
 
 <p align="center"> </p>
 
 <p align="center">Antiphona.</p>
 
 <p align="center">Dulce melos in hoc solennio,</p>
 
 <p align="center">Summi Regis contemus Filio,</p>
 
 <p align="center">Hostem vicit cujus suffragio</p>
 
 <p align="center">Martyr Magnus victor sub gladio.</p>
 
 <p align="center">Cujus nobis sit sacra translatio</p>
 
 <p align="center">Contra hostes perpes tuitio.</p>
 
 <p align="center"> </p>
 
 <p align="center">The Responses to the nine lections at
 matins form the following hymn, as is pointed out in the Acta Sanct.</p>
 
 <p align="center"> </p>
 
 <p align="center">Nova mundus resultet gloria</p>
 
 <p align="center">Sancti Magni plaudens victoria.</p>
 
 <p align="center">Qua coelestis exultat curia.</p>
 
 <p align="center"> </p>
 
 <p align="center">Mali bonos solent pervertere,</p>
 
 <p align="center">Quibus victus primevo tempore</p>
 
 <p align="center">Praedis Magnus coepit insistere.</p>
 
 <p align="center"> </p>
 
 <p align="center">Magnus praedo mutatur penitus, </p>
 
 <p align="center">De raptore fit pater inclitus, </p>
 
 <p align="center">Agnus redit ad caulam perditus.</p>
 
 <p align="center"> </p>
 
 <p align="center">Preter carnem in carne vivere,</p>
 
 <p align="center">Studet Magnus divino munere,</p>
 
 <p align="center">Miro poene se domans genere.</p>
 
 <p align="center"> </p>
 
 <p align="center">Haco Magni terras et praedia</p>
 
 <p align="center">Sibi subdens invasit omnia,</p>
 
 <p align="center">Contra mitem furit insania.</p>
 
 <p align="center"> </p>
 
 <p align="center">Cessit Magnus furentis odio,</p>
 
 <p align="center">Rex Anglorum quem sumptu regio</p>
 
 <p align="center">Suo digne fovet palatio.</p>
 
 <p align="center"> </p>
 
 <p align="center">Novi inde regnat perfidia,</p>
 
 <p align="center">Alter Abel fratris invidia</p>
 
 <p align="center">Ruit, victor regnat in gloria.</p>
 
 <p align="center">Plangens ista plaudit Orcadia.</p>
 
 <p align="center"> </p>
 
 <p align="center">Hostes movet Magni collegium</p>
 
 <p align="center">Propulsare et scelus nefarium,</p>
 
 <p align="center">Sanctus retorquens ferre taedium,</p>
 
 <p align="center">Mavult gratis pati martyrium.</p>
 
 <p align="center"> </p>
 
 <p align="center">Jesu pie, nos Magni precibus,</p>
 
 <p align="center">Noxae reos absolve nexibus,</p>
 
 <p align="center">Condemnati carnis operibus,</p>
 
 <p align="center">Ne privemur supernis sedibus.</p>
 
 <p align="center"> </p>
 
 <p align="center">The antiphone form another hymn as
 follows.</p>
 
 <p align="center"> </p>
 
 <p align="center">Magnus ex prosapia magna procreatus,</p>
 
 <p align="center">Actum vita moribus major est
 probatus.</p>
 
 <p align="center">Praedis vacans primitus pravorum
 instinctu</p>
 
 <p align="center">Ut Paulus convertitur in viae
 procinctu.</p>
 
 <p align="center"> </p>
 
 <p align="center">Saulus ecce Paulus fit, praedo fit
 patronus,</p>
 
 <p align="center">Persecutor factus est plebis pastor
 bonus.</p>
 
 <p align="center">Vir sanctus in comitem digne
 sublimatus</p>
 
 <p align="center">Carnem per continuos domat cruciatus.</p>
 
 <p align="center"> </p>
 
 <p align="center">Justus, pius, humilis, et modestus</p>
 
 <p align="center">Iste suis praefuit exemplis honestus.</p>
 
 <p align="center">Magnus inter caeteros gratia divina</p>
 
 <p align="center">Plenus fulget velut stella matutina.</p>
 
 <p align="center">Vir Sanctus ad propria reversus
 componit</p>
 
 <p align="center">Cum Hacone perfido, qui fraudem
 disponit,</p>
 
 <p align="center">Expetit ecclesiam, qua fraude
 comperta</p>
 
 <p align="center">Ut pararet hostiam se Christo spe
 certa.</p>
 
 <p align="center"> </p>
 
 <p align="center">Hostes turbat Comitis mora salutaris,
 </p>
 
 <p align="center">Hostia dum refici expectat altaris;</p>
 
 <p align="center">Sanctum trahunt, rapiunt, templum
 irrumpentes,</p>
 
 <p align="center">Sacro plenum pabulo extrahunt
 amentes.</p>
 
 <p align="center"> </p>
 
 <p align="center">Haconis presentiae Magnus
 presentatur,</p>
 
 <p align="center">Sitit agni sanguine lupus fore satur,</p>
 
 <p align="center">Protulit sententiam ut morti
 tradatur,</p>
 
 <p align="center">Et lictori traditur ut hanc
 exequatur.</p>
 
 <p align="center"> </p>
 
 <p align="center">Favus, stillans frangitur mellis dans
 dulcorem</p>
 
 <p align="center">Mala quaeque fugiunt cujus per
 odorem.</p>
 
 <p align="center">Surdi, muti, precibus Magni
 reparantur,</p>
 
 <p align="center">Claudis data sanitas, leprosi
 mundantur.</p>
 
 <p align="center"> </p>
 
 <p align="center">Ferro vincti martyris ope relaxantur,</p>
 
 <p align="center">Naufragantes nexibus mortis
 liberantur.</p>
 
 <p align="center">Fit moestis laetitia, aegris
 medicina,</p>
 
 <p align="center">Spes firma periculis, salus in ruina.</p>
 
 <p align="center"> </p>
 
 <p>********************</p>
 
 <p>1.                 
 "Memoria." Ex Brev. Aberd. Pars hiem., in propr. Sanct., fol. 17, v.
 Die decima sexta Decembris.</p>
 
 <p> </p>
 
 <p></p><hr>
 <center>
 <a href="is313.htm">Next: IV. Ad Missam. In Festo (1) Magni Martyris</a></center>
 </body>