<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv10092.htm">English</a> 
 
 <br>
 <a href="rvi10.htm">Rig Veda Book 10 Index</a> 
 <a href="rv10091.htm">Previous</a> 
 <a href="rv10093.htm">Next</a> 
 </center>
 <hr>
 
 <h3 align="CENTER">Rig Veda Book 10 Hymn 92</h3>
 यज्ञस्य वो रथ्यं विश्पतिं विशां होतारमक्तोरतिथिं विभावसुम | <br>
 शोचञ्छुष्कासु हरिणीषु जर्भुरद्व्र्षा केतुर्यजतो दयामशायत || <br>
 इममञ्जस्पामुभये अक्र्ण्वत धर्माणमग्निं विदथस्यसाधनम | <br>
 अक्तुं न यह्वमुषसः पुरोहितं तनूनपातमरुषस्य निंसते || <br>
 बळ अस्य नीथा वि पणेश्च मन्महे वया अस्य परहुताासुरत्तवे | <br>
 यदा घोरासो अम्र्तत्वमाशतादिज्जनस्यदैव्यस्य चर्किरन || <br>
 रतस्य हि परसितिर्द्यौरुरु वयचो नमो मह्यरमतिःपनीयसी | <br>
 इन्द्रो मित्रो वरुणः सं चिकित्रिरे.अथो भगःसविता पूतदक्षसः || <br>
 पर रुद्रेण ययिना यन्ति सिन्धवस्तिरो महीमरमतिन्दधन्विरे | <br>
 येभिः परिज्मा परियन्नुरु जरयो वि रोरुवज्जठरे विश्वमुक्षते || <br>
 कराणा रुद्रा मरुतो विश्वक्र्ष्टयो दिवः शयेनासोसुरस्य नीळयः | <br>
 तेभिश्चष्टे वरुणो मित्रो अर्यमेन्द्रोदेवेभिरर्वशेभिरर्वशः || <br>
 इन्द्रे भुजं शशमानास आशत सूरो दर्शीके वर्षणश्च पौंस्ये | <br>
 पर ये नवस्यार्हणा ततक्षिरे युजं वज्रंन्र्षदनेषु कारवः || <br>
 सूरश्चिदा हरितो अस्य रीरमदिन्द्रादा कश्चिद भयतेतवीयसः | <br>
 भीमस्य वर्ष्णो जठरादभिश्वसो दिवे-दिवेसहुरि सतन्नबाधितः || <br>
 सतोमं वो अद्य रुद्राय शिक्वसे कषयद्वीराय नमसादिदिष्टन | <br>
 येभिः शिवः सववानेवयावभिर्दिवःसिषक्ति सवयशा निकामभिः || <br>
 ते हि परजाया अभरन्त वि शरवो बर्हस्पतिर्व्र्षभःसोमजामयः | <br>
 यज्ञैरथर्वा परथमो वि धारयद देवादक्षैर्भ्र्गवः सं चिकित्रिरे || <br>
 ते हि दयावाप्र्थिवी भूरिरेतसा नराशंसश्चतुरङगोयमो.अदितिः | <br>
 देवस्त्वष्टा दरविणोदा रभुक्षणः पररोदसी मरुतो विष्णुरर्हिरे || <br>
 उत सय न उशिजामुर्विया कविरहिः शर्णोतु बुध्न्योहवीमनि | <br>
 सूर्यामासा विचरन्ता दिविक्षिता धियाशमीनहुषी अस्य बोधतम || <br>
 पर नः पूषा चरथं विश्वदेव्यो.अपां नपादवतुवायुरिष्टये | <br>
 आत्मानं वस्यो अभि वातमर्चत तदश्विना सुहवा यामनि शरुतम || <br>
 विशामासामभयानामधिक्षितं गीर्भिरु सवयशसंग्र्णीमसि | <br>
 गनाभिर्विश्वाभिरदितिमनर्वणमक्तोर्युवानं नर्मणा अधा पतिम || <br>
 रेभदत्र जनुषा पूर्वो अङगिरा गरावाण ऊर्ध्वा अभिचक्षुरध्वरम | <br>
 येभिर्विहाया अभवद विचक्षणःपाथः सुमेकं सवधितिर्वनन्वति || <br>
 <p></p>
 yajñasya vo rathyaṃ viśpatiṃ viśāṃ hotāramaktoratithiṃ vibhāvasum | <br>
 śocañchuṣkāsu hariṇīṣu jarbhuradvṛṣā keturyajato dyāmaśāyata || <br>
 imamañjaspāmubhaye akṛṇvata dharmāṇamaghniṃ vidathasyasādhanam | <br>
 aktuṃ na yahvamuṣasaḥ purohitaṃ tanūnapātamaruṣasya niṃsate || <br>
 baḷ asya nīthā vi paṇeśca manmahe vayā asya prahutāāsurattave | <br>
 yadā ghorāso amṛtatvamāśatādijjanasyadaivyasya carkiran || <br>
 ṛtasya hi prasitirdyaururu vyaco namo mahyaramatiḥpanīyasī | <br>
 indro mitro varuṇaḥ saṃ cikitrire.atho bhaghaḥsavitā pūtadakṣasaḥ || <br>
 pra rudreṇa yayinā yanti sindhavastiro mahīmaramatindadhanvire | <br>
 yebhiḥ parijmā pariyannuru jrayo vi roruvajjaṭhare viśvamukṣate || <br>
 krāṇā rudrā maruto viśvakṛṣṭayo divaḥ śyenāsoasurasya nīḷayaḥ | <br>
 tebhiścaṣṭe varuṇo mitro aryamendrodevebhirarvaśebhirarvaśaḥ || <br>
 indre bhujaṃ śaśamānāsa āśata sūro dṛśīke vṛṣaṇaśca pauṃsye | <br>
 pra ye nvasyārhaṇā tatakṣire yujaṃ vajraṃnṛṣadaneṣu kāravaḥ || <br>
 sūraścidā harito asya rīramadindrādā kaścid bhayatetavīyasaḥ | <br>
 bhīmasya vṛṣṇo jaṭharādabhiśvaso dive-divesahuri stannabādhitaḥ || <br>
 stomaṃ vo adya rudrāya śikvase kṣayadvīrāya namasādidiṣṭana | <br>
 yebhiḥ śivaḥ svavānevayāvabhirdivaḥsiṣakti svayaśā nikāmabhiḥ || <br>
 te hi prajāyā abharanta vi śravo bṛhaspatirvṛṣabhaḥsomajāmayaḥ | <br>
 yajñairatharvā prathamo vi dhārayad devādakṣairbhṛghavaḥ saṃ cikitrire || <br>
 te hi dyāvāpṛthivī bhūriretasā narāśaṃsaścaturaṅghoyamo.aditiḥ | <br>
 devastvaṣṭā draviṇodā ṛbhukṣaṇaḥ prarodasī maruto viṣṇurarhire || <br>
 uta sya na uśijāmurviyā kavirahiḥ śṛṇotu budhnyohavīmani | <br>
 sūryāmāsā vicarantā divikṣitā dhiyāśamīnahuṣī asya bodhatam || <br>
 pra naḥ pūṣā carathaṃ viśvadevyo.apāṃ napādavatuvāyuriṣṭaye | <br>
 ātmānaṃ vasyo abhi vātamarcata tadaśvinā suhavā yāmani śrutam || <br>
 viśāmāsāmabhayānāmadhikṣitaṃ ghīrbhiru svayaśasaṃghṛṇīmasi | <br>
 ghnābhirviśvābhiraditimanarvaṇamaktoryuvānaṃ nṛmaṇā adhā patim || <br>
 rebhadatra januṣā pūrvo aṅghirā ghrāvāṇa ūrdhvā abhicakṣuradhvaram | <br>
 yebhirvihāyā abhavad vicakṣaṇaḥpāthaḥ sumekaṃ svadhitirvananvati || <br>
 <p></p><hr>
 <center>
 <a href="rv10093.htm">Next: Hymn 93</a></center>
 </body>