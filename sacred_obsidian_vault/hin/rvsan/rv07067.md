<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07067.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07066.htm">Previous</a> 
 <a href="rv07068.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 67</h3>
 परति वां रथं नर्पती जरध्यै हविष्मता मनसा यज्ञियेन | <br>
 यो वां दूतो न धिष्ण्यावजीगरछा सूनुर्न पितरा विवक्मि || <br>
 अशोच्यग्निः समिधानो अस्मे उपो अद्र्श्रन तमसश्चिदन्ताः | <br>
 अचेति केतुरुषसः पुरस्ताच्छ्रिये दिवो दुहितुर्जायमानः || <br>
 अभि वां नूनमश्विना सुहोता सतोमैः सिषक्ति नासत्या विवक्वान | <br>
 पूर्वीभिर्यातं पथ्याभिरर्वाक सवर्विदा वसुमता रथेन || <br>
 अवोर्वां नूनमश्विना युवाकुर्हुवे यद वां सुते माध्वीवसूयुः | <br>
 आ वां वहन्तु सथविरासो अश्वाः पिबाथो अस्मेसुषुता मधूनि || <br>
 पराचीमु देवाश्विना धियं मे.अम्र्ध्रां सातये कर्तं वसूयुम | <br>
 विश्वा अविष्टं वाज आ पुरन्धीस्ता नः शक्तं शचीपती शचीभिः || <br>
 अविष्टं धीष्वश्विना न आसु परजावद रेतो अह्रयं नो अस्तु | <br>
 आ वां तोके तनये तूतुजानाः सुरत्नासो देववीतिंगमेम || <br>
 एष सय वां पूर्वगत्वेव सख्ये निधिर्हितो माध्वी रातो अस्मे | <br>
 अहेळता मनसा यातमर्वागश्नन्ता हव्यं मानुषीषु विक्षु || <br>
 एकस्मिन योगे भुरणा समाने परि वां सप्त सरवतो रथो गात | <br>
 न वायन्ति सुभ्वो देवयुक्ता ये वां धूर्षु तरणयोवहन्ति || <br>
 असश्चता मघवद्भ्यो हि भूतं ये राया मघदेयं जुनन्ति | <br>
 पर ये बन्धुं सून्र्ताभिस्तिरन्ते गव्या पर्ञ्चन्तो अश्व्या मघानि || <br>
 नू मे हवमा शर्णुतं युवाना यासिष्टं वर्तिरश्विनाविरावत | <br>
 धत्तं रत्नानि जरतं च सूरीन यूयं पात .. . || <br>
 <p></p>
 prati vāṃ rathaṃ nṛpatī jaradhyai haviṣmatā manasā yajñiyena | <br>
 yo vāṃ dūto na dhiṣṇyāvajīgharachā sūnurna pitarā vivakmi || <br>
 aśocyaghniḥ samidhāno asme upo adṛśran tamasaścidantāḥ | <br>
 aceti keturuṣasaḥ purastācchriye divo duhiturjāyamānaḥ || <br>
 abhi vāṃ nūnamaśvinā suhotā stomaiḥ siṣakti nāsatyā vivakvān | <br>
 pūrvībhiryātaṃ pathyābhirarvāk svarvidā vasumatā rathena || <br>
 avorvāṃ nūnamaśvinā yuvākurhuve yad vāṃ sute mādhvīvasūyuḥ | <br>
 ā vāṃ vahantu sthavirāso aśvāḥ pibātho asmesuṣutā madhūni || <br>
 prācīmu devāśvinā dhiyaṃ me.amṛdhrāṃ sātaye kṛtaṃ vasūyum | <br>
 viśvā aviṣṭaṃ vāja ā purandhīstā naḥ śaktaṃ śacīpatī śacībhiḥ || <br>
 aviṣṭaṃ dhīṣvaśvinā na āsu prajāvad reto ahrayaṃ no astu | <br>
 ā vāṃ toke tanaye tūtujānāḥ suratnāso devavītiṃghamema || <br>
 eṣa sya vāṃ pūrvaghatveva sakhye nidhirhito mādhvī rāto asme | <br>
 aheḷatā manasā yātamarvāghaśnantā havyaṃ mānuṣīṣu vikṣu || <br>
 ekasmin yoghe bhuraṇā samāne pari vāṃ sapta sravato ratho ghāt | <br>
 na vāyanti subhvo devayuktā ye vāṃ dhūrṣu taraṇayovahanti || <br>
 asaścatā maghavadbhyo hi bhūtaṃ ye rāyā maghadeyaṃ junanti | <br>
 pra ye bandhuṃ sūnṛtābhistirante ghavyā pṛñcanto aśvyā maghāni || <br>
 nū me havamā śṛṇutaṃ yuvānā yāsiṣṭaṃ vartiraśvināvirāvat | <br>
 dhattaṃ ratnāni jarataṃ ca sūrīn yūyaṃ pāta .. . || <br>
 <p></p><hr>
 <center>
 <a href="rv07068.htm">Next: Hymn 68</a></center>
 </body>