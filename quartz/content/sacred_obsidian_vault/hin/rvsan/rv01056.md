<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01056.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01055.htm">Previous</a> 
 <a href="rv01057.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 56</h3>
 एष पर पूर्वीरव तस्य चम्रिषो.अत्यो न योषामुदयंस्त भुर्वणिः | <br>
 दक्षं महे पाययते हिरण्ययं रथमाव्र्त्या हरियोगं रभ्वसम || <br>
 तं गूर्तयो नेमन्निषः परीणसः समुद्रं न संचरणे सनिष्यवः | <br>
 पतिं दक्षस्य विदथस्य नू सहो गिरिं न वेना अधि रोह तेजसा || <br>
 स तुर्वणिर्महानरेणु पौंस्ये गिरेर्भ्र्ष्टिर्न भराजते तुजा शवः | <br>
 येन शुष्णं मायिनमायसो मदे दुध्राभूषु रामयन नि दामनि || <br>
 देवी यदि तविषी तवाव्र्धोतय इन्द्रं सिषक्त्युषसं न सूर्यः | <br>
 यो धर्ष्णुना शवसा बाधते तम इयर्ति रेणुं बर्हदर्हरिष्वणिः || <br>
 वि यत तिरो धरुणमच्युतं रजो.अतिष्ठिपो दिव आतासुबर्हणा | <br>
 सवर्मीळ्हे यन मद इन्द्र हर्ष्याहन वर्त्रं निरपामौब्जो अर्णवम || <br>
 तवं दिवो धरुणं धिष ओजसा पर्थिव्या इन्द्र सदनेषु माहिनः | <br>
 तवं सुतस्य मदे अरिणा अपो वि वर्त्रस्य समया पाष्यारुजः ||<br>
 <p></p>
 eṣa pra pūrvīrava tasya camriṣo.atyo na yoṣāmudayaṃsta bhurvaṇiḥ | <br>
 dakṣaṃ mahe pāyayate hiraṇyayaṃ rathamāvṛtyā hariyoghaṃ ṛbhvasam || <br>
 taṃ ghūrtayo nemanniṣaḥ parīṇasaḥ samudraṃ na saṃcaraṇe saniṣyavaḥ | <br>
 patiṃ dakṣasya vidathasya nū saho ghiriṃ na venā adhi roha tejasā || <br>
 sa turvaṇirmahānareṇu pauṃsye ghirerbhṛṣṭirna bhrājate tujā śavaḥ | <br>
 yena śuṣṇaṃ māyinamāyaso made dudhraābhūṣu rāmayan ni dāmani || <br>
 devī yadi taviṣī tvāvṛdhotaya indraṃ siṣaktyuṣasaṃ na sūryaḥ | <br>
 yo dhṛṣṇunā śavasā bādhate tama iyarti reṇuṃ bṛhadarhariṣvaṇiḥ || <br>
 vi yat tiro dharuṇamacyutaṃ rajo.atiṣṭhipo diva ātāsubarhaṇā | <br>
 svarmīḷhe yan mada indra harṣyāhan vṛtraṃ nirapāmaubjo arṇavam || <br>
 tvaṃ divo dharuṇaṃ dhiṣa ojasā pṛthivyā indra sadaneṣu māhinaḥ | <br>
 tvaṃ sutasya made ariṇā apo vi vṛtrasya samayā pāṣyārujaḥ ||<br>
 <p></p><hr>
 <center>
 <a href="rv01057.htm">Next: Hymn 57</a></center>
 </body>