<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="plm.htm">Previous</a> 
 <a href="jam.htm">Next</a> 
 </center>
 <hr>
  <h3 align="center">Hungarian Bible: Hebrews</h3> 
 <p><a name="an_1:1">1:1</a> Minekutána az Isten sok rendben és sokféleképen szólott hajdan az atyáknak a próféták által, ez utolsó idõkben szólott nékünk Fia által,</p> 
 <p><a name="an_1:2">1:2</a> A kit tett mindennek örökösévé, a ki által a világot is teremtette,</p> 
 <p><a name="an_1:3">1:3</a> A ki az õ dicsõségének visszatükrözõdése, és az õ valóságának képmása, a ki hatalma szavával fentartja a mindenséget, a ki minket bûneinktõl megtisztítván, üle a Felségnek jobbjára a magasságban,</p> 
 <p><a name="an_1:4">1:4</a> Annyival kiválóbb lévén az angyaloknál, a mennyivel különb nevet örökölt azoknál.</p> 
 <p><a name="an_1:5">1:5</a> Mert kinek mondotta valaha az angyalok közül: Én Fiam vagy te, én ma szûltelek téged? és ismét: Én leszek néki Atyja és õ lesz nékem Fiam?</p> 
 <p><a name="an_1:6">1:6</a> Viszont mikor behozza az õ elsõszülöttét a világba, így szól: És imádják õt az Istennek minden angyalai.</p> 
 <p><a name="an_1:7">1:7</a> És bár az angyalokról [így] szól: Ki az õ angyalait szelekké teszi és az õ szolgáit tûz lángjává,</p> 
 <p><a name="an_1:8">1:8</a> Ámde a Fiúról [így]: A te királyi széked óh Isten örökkön örökké. Igazságnak pálczája a te országodnak pálczája.</p> 
 <p><a name="an_1:9">1:9</a> Szeretted az igazságot és gyûlölted a hamisságot: annakokáért felkent téged az Isten, a te Istened, örömnek olajával a te társaid felett.</p> 
 <p><a name="an_1:10">1:10</a> És: Te Uram kezdetben alapítottad a földet és a te kezeidnek mûvei az egek;</p> 
 <p><a name="an_1:11">1:11</a> Azok elvesznek, de te megmaradsz, és mindazok, mint a ruha megavulnak.</p> 
 <p><a name="an_1:12">1:12</a> És palástként összehajtod azokat és elváltoznak, te pedig ugyanaz vagy és a te esztendeid el nem fogynak.</p> 
 <p><a name="an_1:13">1:13</a> Melyik angyalnak mondotta pedig valaha: Ülj az én jobbkezem felõl, míglen ellenségeidet lábaidnak zsámolyává teszem?</p> 
 <p><a name="an_1:14">1:14</a> Avagy nem szolgáló lelkek-é mindazok, elküldve szolgálatra azokért, a kik örökölni fogják az idvességet?</p> 
 <p><a name="an_2:1">2:1</a> Annakokáért annál is inkább szükséges nékünk a hallottakra figyelmeznünk, hogy valaha el ne sodortassunk.</p> 
 <p><a name="an_2:2">2:2</a> Mert ha az angyaloktól hirdetett beszéd erõs volt és minden bûn és engedetlenség elvette igazságos büntetését:</p> 
 <p><a name="an_2:3">2:3</a> Mimódon menekedünk meg mi, hogyha nem törõdünk ily nagy idvességgel? a melyet, miután kezdetben hirdetett az Úr, azok, a kik hallották, biztosítottak számunkra,</p> 
 <p><a name="an_2:4">2:4</a> Velök együtt bizonyságot tevén arról az Isten, jelekkel meg csodákkal és sokféle erõkkel s a Szent Léleknek közléseivel az õ akarata szerint.</p> 
 <p><a name="an_2:5">2:5</a> Mert nem angyaloknak vetette alá a jövendõ világot, a melyrõl szólunk.</p> 
 <p><a name="an_2:6">2:6</a> Sõt bizonyságot tett valahol valaki, mondván: Micsoda az ember, hogy megemlékezel õ róla, avagy az embernek fia, hogy gondod van reá?</p> 
 <p><a name="an_2:7">2:7</a> Kisebbé tetted õt rövid idõre az angyaloknál, dicsõséggel és tisztességgel megkoronáztad õt és úrrá tetted kezeid munkáin,</p> 
 <p><a name="an_2:8">2:8</a> Mindent lábai alá vetettél. Mert azzal, hogy néki mindent alávetett, semmit sem hagyott alávetetlenül: de most még nem látjuk, hogy néki minden alávettetett.</p> 
 <p><a name="an_2:9">2:9</a> Azt azonban látjuk, hogy Jézus, a ki egy kevés idõre kisebbé tétetett az angyaloknál, a halál elszenvedéséért dicsõséggel és tisztességgel koronáztatott meg, hogy az Isten kegyelmébõl mindenkiért megízlelje a halált.</p> 
 <p><a name="an_2:10">2:10</a> Mert illendõ vala, hogy a kiért minden és a ki által minden, sok fiakat vezérelvén dicsõségre, az õ idvességök fejedelmét szenvedések által tegye tökéletessé.</p> 
 <p><a name="an_2:11">2:11</a> Mert a megszentelõ és a megszenteltek egytõl valók mindnyájan, a mely oknál fogva nem szégyenli õket atyjafiainak hívni,</p> 
 <p><a name="an_2:12">2:12</a> Mondván: Hirdetem a te nevedet az én atyámfiainak, az anyaszentegyháznak közepette dícséretet mondok néked.</p> 
 <p><a name="an_2:13">2:13</a> És ismét: Én õ benne bízom; és ismét: Ímhol vagyok én és a gyermekek, a kiket az Isten nékem adott.</p> 
 <p><a name="an_2:14">2:14</a> Mivel tehát a gyermekek testbõl és vérbõl valók, õ is hasonlatosképen részese lett azoknak, hogy a halál által megsemmisítse azt, a kinek hatalma van a halálon, tudniillik az ördögöt,</p> 
 <p><a name="an_2:15">2:15</a> És megszabadítsa azokat, a kik a haláltól való félelem miatt teljes életökben rabok valának.</p> 
 <p><a name="an_2:16">2:16</a> Mert nyilván nem angyalokat karolt fel, hanem az Ábrahám magvát karolta fel.</p> 
 <p><a name="an_2:17">2:17</a> Annakokáért mindenestõl fogva hasonlatosnak kellett lennie az atyafiakhoz, hogy könyörülõ legyen és hív fõpap az Isten elõtt való dolgokban, hogy engesztelést szerezzen a nép bûneiért.</p> 
 <p><a name="an_2:18">2:18</a> Mert a mennyiben szenvedett, õ maga is megkísértetvén, segíthet azokon, a kik megkísértetnek.</p> 
 <p><a name="an_3:1">3:1</a> Annakokáért szent atyafiak, mennyei elhívásnak részesei, figyelmezzetek, a mi vallásunknak apostolára és fõpapjára, Krisztus Jézusra,</p> 
 <p><a name="an_3:2">3:2</a> A ki hû ahhoz, a ki õt rendelte, valamint Mózes is az õ egész házában.</p> 
 <p><a name="an_3:3">3:3</a> Mert ez nagyobb dicsõségre méltattatott, mint Mózes, a mennyiben a ház építõjének nagyobb a tisztessége, mint a háznak.</p> 
 <p><a name="an_3:4">3:4</a> Mert minden háznak van építõje, a ki pedig mindent elkészített, az Isten az.</p> 
 <p><a name="an_3:5">3:5</a> Mózes is hû volt ugyan az õ egész házában, mint szolga, a hirdetendõknek bizonyságára,</p> 
 <p><a name="an_3:6">3:6</a> Krisztus ellenben mint Fiú a maga háza felett, a kinek háza mi vagyunk, ha a bizodalmat és a reménységnek dicsekedését mind végig erõsen megtartjuk.</p> 
 <p><a name="an_3:7">3:7</a> Annakokáéért a mint a Szent Lélek mondja: Ma, ha az õ szavát halljátok,</p> 
 <p><a name="an_3:8">3:8</a> Meg ne keményítsétek a ti szíveteket, mint az elkeseredéskor, a kísértés ama napján a pusztában,</p> 
 <p><a name="an_3:9">3:9</a> A hol a ti atyáitok próbára tevéssel megkísértének engem és látták az én cselekedeteimet negyven esztendeig.</p> 
 <p><a name="an_3:10">3:10</a> Azért megharagudtam arra a nemzetségre és mondám: mindig tévelyegnek szivökben; õk pedig nem ismerték meg az én útaimat.</p> 
 <p><a name="an_3:11">3:11</a> Úgy hogy megesküdtem haragomban, hogy nem fognak bemenni az én nyugodalmamba.</p> 
 <p><a name="an_3:12">3:12</a> Vigyázzatok atyámfiai, hogy valaha ne legyen bármelyikõtöknek hitetlen gonosz szíve, hogy az élõ Istentõl elszakadjon;</p> 
 <p><a name="an_3:13">3:13</a> Hanem intsétek egymást minden napon, míg tart a ma, hogy egyikõtök se keményíttessék meg a bûnnek csalárdsága által:</p> 
 <p><a name="an_3:14">3:14</a> Mert részeseivé lettünk Krisztusnak, ha ugyan az elkezdett bizodalmat mindvégig erõsen megtartjuk.</p> 
 <p><a name="an_3:15">3:15</a> E mondás szerint: Ma, ha az õ szavát halljátok, meg ne keményítsétek a ti szíveiteket, mint az elkeseredéskor.</p> 
 <p><a name="an_3:16">3:16</a> Mert kik keseredtek el, mikor ezt hallák? Nemde mindazok, a kik kijövének Égyiptomból Mózes által?</p> 
 <p><a name="an_3:17">3:17</a> Kikre haragudott vala pedig meg negyven esztendeig? avagy nem azokra-é, a kik vétkeztek, a kiknek testei elhullottak a pusztában?</p> 
 <p><a name="an_3:18">3:18</a> Kiknek esküdött pedig meg, hogy nem mennek be az õ nyugodalmába, hanemha az engedetleneknek?</p> 
 <p><a name="an_3:19">3:19</a> Látjuk is, hogy nem mehettek be hitetlenség miatt.</p> 
 <p><a name="an_4:1">4:1</a> Óvakodjunk tehát, hogy mivel megvan az õ nyugodalmába való bemenetel ígérete, valaki közületek fogyatkozásban levõnek ne láttassék.</p> 
 <p><a name="an_4:2">4:2</a> Mert nékünk is hirdettetett az evangyéliom, miképen azoknak: de nem használt nékik a hallott beszéd, mivel nem párosították hittel azok, a kik hallották.</p> 
 <p><a name="an_4:3">4:3</a> Mert mi, hívõk, bemegyünk a nyugodalomba, miképen megmondotta: A mint megesküdtem az én haragomban, nem fognak bemenni az én nyugodalmamba; jóllehet munkáit a világ megalapításától kezdve bevégezte.</p> 
 <p><a name="an_4:4">4:4</a> Mert valahol a hetedik napról ekképen szólott: És megnyugovék Isten a hetedik napon minden õ cselekedeteitõl.</p> 
 <p><a name="an_4:5">4:5</a> És ugyanabban ismét: Nem mennek be az én nyugodalmamba.</p> 
 <p><a name="an_4:6">4:6</a> Mivelhogy annakokáért áll az, hogy némelyek bemennek abba, és a kiknek elõször hirdettetett az evangyéliom, nem mentek be engedetlenség miatt:</p> 
 <p><a name="an_4:7">4:7</a> Ismét határoz egy napot: Ma, szólván Dávid által annnyi idõ multán, a mint elõbb mondva volt. Ma, ha az õ szavát halljátok, meg ne keményítsétek a ti szíveiteket.</p> 
 <p><a name="an_4:8">4:8</a> Mert ha õket Józsué nyugodalomba helyezte volna, nem szólana azok után más napról.</p> 
 <p><a name="an_4:9">4:9</a> Annakokáért megvan a szombatja az Isten népének.</p> 
 <p><a name="an_4:10">4:10</a> Mert a ki bement az õ nyugodalmába, az maga is megnyugodott cselekedeteitõl, a miképen Isten is a magáéitól,</p> 
 <p><a name="an_4:11">4:11</a> Igyekezzünk tehát bemenni abba a nyugodalomba, hogy valaki a hitetlenségnek ugyanazon példájába ne essék.</p> 
 <p><a name="an_4:12">4:12</a> Mert az Istennek beszéde élõ és ható, és élesebb minden kétélû fegyvernél, és elhat a szívnek és léleknek, az ízeknek és a velõknek megoszlásáig, és megítéli a gondolatokat és a szívnek indulatait.</p> 
 <p><a name="an_4:13">4:13</a> És nincsen oly teremtmény, a mely nyilvánvaló nem volna elõtte, sõt mindenek meztelenek és leplezetlenek annak szemei elõtt, a kirõl mi beszélünk.</p> 
 <p><a name="an_4:14">4:14</a> Lévén annakokáért nagy fõpapunk, a ki áthatolt az egeken, Jézus, az Istennek Fia, ragaszkodjunk vallásunkhoz.</p> 
 <p><a name="an_4:15">4:15</a> Mert nem oly fõpapunk van, a ki nem tudna megindulni gyarlóságainkon, hanem a ki megkísértetett mindenekben, hozzánk hasonlóan, kivéve a bûnt.</p> 
 <p><a name="an_4:16">4:16</a> Járuljunk azért bizodalommal a kegyelem királyi székéhez, hogy irgalmasságot nyerjünk és kegyelmet találjunk, alkalmas idõben való segítségül.</p> 
 <p><a name="an_5:1">5:1</a> Mert minden fõpap emberek közül választatván, emberekért rendeltetik az Isten elõtt való dolgokban, hogy ajándékokat és áldozatokat vigyen a bûnökért,</p> 
 <p><a name="an_5:2">5:2</a> A ki képes együttérezni a tudatlanokkal és tévelygõkkel, mivelhogy maga is körül van véve gyarlósággal.</p> 
 <p><a name="an_5:3">5:3</a> És ezért köteles, miképen a népért, azonképen önmagáért is áldozni a bûnökért.</p> 
 <p><a name="an_5:4">5:4</a> És senki sem veszi magának e tisztességet, hanem a [kit] Isten hív el, miként Áront is.</p> 
 <p><a name="an_5:5">5:5</a> Hasonnlóképen Krisztus sem maga dicsõítette meg magát azzal, hogy fõpap lett, hanem az, a ki így szólott hozzá: Én Fiam vagy te, ma szûltelek téged.</p> 
 <p><a name="an_5:6">5:6</a> Miképen másutt is mondja: Te örökké való pap vagy, Melkisédek rendje szerint.</p> 
 <p><a name="an_5:7">5:7</a> Ki az õ testének napjaiban könyörgésekkel és esedezésekkel, erõs kiáltás és könyhullatás közben járult ahhoz, a ki képes megszabadítani õt a halálból, és meghallgattatott az õ istenfélelméért,</p> 
 <p><a name="an_5:8">5:8</a> Ámbár Fiú, megtanulta azokból, a miket szenvedett, az engedelmességet;</p> 
 <p><a name="an_5:9">5:9</a> És tökéletességre jutván, örök idvesség szerzõje lett mindazokra nézve, a kik neki engedelmeskednek,</p> 
 <p><a name="an_5:10">5:10</a> Neveztetvén az Istentõl Melkisédek rendje szerint való fõpapnak.</p> 
 <p><a name="an_5:11">5:11</a> A kirõl nekünk sok és nehezen megmagyarázható mondani valónk van, mivel restek lettetek a hallásra.</p> 
 <p><a name="an_5:12">5:12</a> Mert noha ez idõ szerint tanítóknak kellene lennetek, ismét arra van szükségetek, hogy az Isten beszédeinek kezdõ elemeire tanítson valaki titeket; és olyanok lettetek, a kiknek tejre van szükségetek és nem kemény eledelre.</p> 
 <p><a name="an_5:13">5:13</a> Mert mindaz, a ki tejjel él, járatlan az igazságnak beszédiben, mivelhogy kiskorú:</p> 
 <p><a name="an_5:14">5:14</a> Az érettkorúaknak pedig kemény eledel való, mint a kiknek mivoltuknál fogva gyakorlottak az érzékeik a jó és rossz között való különbségtételre.</p> 
 <p><a name="an_6:1">6:1</a> Annakokáért elhagyván a Krisztusról való kezdetleges beszédet, törekedjünk tökéletességre, nem rakosgatván le újra alapját a holt cselekedetekbõl való megtérésnek és az Istenben való hitnek,</p> 
 <p><a name="an_6:2">6:2</a> A mosakodásoknak, tanításnak, kezek rátevésének, holtak feltámadásának és az örök ítéletnek.</p> 
 <p><a name="an_6:3">6:3</a> És ezt megcselekeszszük, ha az Isten megengedi.</p> 
 <p><a name="an_6:4">6:4</a> Mert lehetetlen dolog, hogy a kik egyszer megvilágosíttattak, megízlelvén a mennyei ajándékot, és részeseivé lettek a Szent Léleknek,</p> 
 <p><a name="an_6:5">6:5</a> És megízlelték az Istennek jó beszédét és a jövendõ világnak erõit,</p> 
 <p><a name="an_6:6">6:6</a> És elestek, ismét megújuljanak a megtérésre, mint a kik önmagoknak feszítik meg az Istennek ama Fiát, és meggyalázzák õt.</p> 
 <p><a name="an_6:7">6:7</a> Mert a föld, a mely beiszsza a gyakorta reá hulló esõt és hasznos füvet terem azoknak, a kikért mûveltetik, áldást nyer Istentõl;</p> 
 <p><a name="an_6:8">6:8</a> A mely pedig töviseket és bojtorjánokat terem, megvetett és közel van az átokhoz, annak vége megégetés.</p> 
 <p><a name="an_6:9">6:9</a> De ti felõletek szerelmeseim, ezeknél jobb és idvességesebb dolgokról vagyunk meggyõzõdve, ha így szólunk is.</p> 
 <p><a name="an_6:10">6:10</a> Mert nem igazságtalan az Isten, hogy elfelejtkezzék a ti cselekedeteitekrõl és a szeretetrõl, melyet tanúsítottatok az õ neve iránt, mint a kik szolgáltatok és szolgáltok a szenteknek.</p> 
 <p><a name="an_6:11">6:11</a> Kívánjuk pedig, hogy közületek kiki ugyanazon buzgóságot tanusítsa a reménységnek bizonyossága iránt mindvégiglen.</p> 
 <p><a name="an_6:12">6:12</a> Hogy ne legyetek restek, hanem követõi azoknak, a kik hit és békességes tûrés által öröklik az ígéreteket.</p> 
 <p><a name="an_6:13">6:13</a> Mert az Isten, mikor ígéretet tett Ábrahámnak, mivelhogy nem esküdhetett nagyobbra, önmagára esküdött.</p> 
 <p><a name="an_6:14">6:14</a> Mondván: Bizony megáldván megáldalak téged, és megsokasítván megsokasítalak téged.</p> 
 <p><a name="an_6:15">6:15</a> És ekképen, békességestûrõ lévén, megnyerte az ígéretet.</p> 
 <p><a name="an_6:16">6:16</a> Mert az emberek nagyobbra esküsznek, és nálok minden versengésnek vége megerõsítésül az eskü;</p> 
 <p><a name="an_6:17">6:17</a> Miért is az Isten, kiválóbban megakarván mutatni az ígéret örököseinek az õ végzése változhatatlan voltát, esküvéssel lépett közbe,</p> 
 <p><a name="an_6:18">6:18</a> Hogy két változhatatlan tény által, melyekre nézve lehetetlen, hogy az Isten hazudjon, erõs vígasztalásunk legyen minékünk, mint a kik oda menekültünk, hogy megragadjuk az elõttünk levõ reménységet,</p> 
 <p><a name="an_6:19">6:19</a> Mely lelkünknek mintegy bátorságos és erõs horgonya és beljebb hatol a kárpítnál,</p> 
 <p><a name="an_6:20">6:20</a> A hová útnyitóul bement érettünk Jézus, a ki örökké való fõpap lett Melkisédek rendje szerint.</p> 
 <p><a name="an_7:1">7:1</a> Mert ez a Melkisédek Sálem királya, a felséges Isten papja, a ki a királyok leverésébõl visszatérõ Ábrahámmal találkozván, õt megáldotta,</p> 
 <p><a name="an_7:2">7:2</a> A kinek tizedet is adott Ábrahám mindenbõl: a ki elsõben is magyarázat szerint igazság királya, azután pedig Sálem királya is, azaz békesség királya,</p> 
 <p><a name="an_7:3">7:3</a> Apa nélkül, anya nélkül, nemzetség nélkül való; sem napjainak kezdete, sem életének vége nincs, de hasonlóvá tétetvén az Isten Fiához, pap marad örökké.</p> 
 <p><a name="an_7:4">7:4</a> Nézzétek meg pedig, mily nagy ez, a kinek a zsákmányból tizedet is adott Ábrahám, a pátriárka;</p> 
 <p><a name="an_7:5">7:5</a> És bár azoknak, kik a Lévi fiai közül nyerik el a papságot, parancsolatjok van, hogy törvény szerint tizedet szedjenek a néptõl, azaz az õ atyafiaiktól, jóllehet õk is az Ábrahám ágyékából származtak;</p> 
 <p><a name="an_7:6">7:6</a> De az, a kinek nemzetsége nem azok közül való, tizedet vett Ábrahámtól, és az ígéretek birtokosát megáldotta,</p> 
 <p><a name="an_7:7">7:7</a> Pedig minden ellenmondás nélkül való, hogy a nagyobb áldja meg a kisebbet.</p> 
 <p><a name="an_7:8">7:8</a> És itt halandó emberek szednek tizedet, ott ellenben az, a ki bizonyság szerint él:</p> 
 <p><a name="an_7:9">7:9</a> És hogy úgy szóljak, Ábrahámnál fogva tized vétetett Lévitõl is, a tizedszedõtõl,</p> 
 <p><a name="an_7:10">7:10</a> Mert õ még az atyja ágyékában vala, a mikor annak elébe ment Melkisédek.</p> 
 <p><a name="an_7:11">7:11</a> Ha tehát a lévitai papság által volna a tökéletesség (mert a nép ez alatt nyerte a törvényt): mi szükség tovább is mondogatni, hogy más pap támadjon a Melkisédek rendje szerint és ne az Áron rendje szerint?</p> 
 <p><a name="an_7:12">7:12</a> Mert a papság megváltozásával szükségképen megváltozik a törvény is.</p> 
 <p><a name="an_7:13">7:13</a> Mert a kirõl ezek mondatnak, az más nemzetségbõl származott, a melybõl senki sem szolgált az oltár körül;</p> 
 <p><a name="an_7:14">7:14</a> Mert nyilvánvaló, hogy a mi Urunk Júdából támadott, a mely nemzetségre nézve semmit sem szólott Mózes a papságról.</p> 
 <p><a name="an_7:15">7:15</a> És még inkább nyilvánvaló az, ha a Melkisédek hasonlatossága szerint áll elõ más pap,</p> 
 <p><a name="an_7:16">7:16</a> A ki nem testi parancsolatnak törvénye szerint, hanem enyészhetetlen életnek ereje szerint lett.</p> 
 <p><a name="an_7:17">7:17</a> Mert ez a bizonyságtétel: Te pap vagy örökké, Melkisédek rendje szerint.</p> 
 <p><a name="an_7:18">7:18</a> Mert az elõbbi parancsolat eltöröltetik, mivelhogy erõtelen és haszontalan,</p> 
 <p><a name="an_7:19">7:19</a> Minthogy a törvény semmiben sem szerzett tökéletességet; de beáll a jobb reménység, a mely által közeledünk az Istenhez.</p> 
 <p><a name="an_7:20">7:20</a> És a mennyiben nem esküvés nélkül való, mert amazok esküvés nélkül lettek papokká,</p> 
 <p><a name="an_7:21">7:21</a> De ez esküvéssel, az által, a ki azt mondá néki: Megesküdött az Úr, és nem bánja meg, te pap vagy örökké, Melkisédek rendje szerint:</p> 
 <p><a name="an_7:22">7:22</a> Annyiban jobb szövetségnek lett kezesévé Jézus.</p> 
 <p><a name="an_7:23">7:23</a> És amazok jóllehet többen lettek papokká, mert a halál miatt meg nem maradhattak:</p> 
 <p><a name="an_7:24">7:24</a> De ennek, minthogy örökké megmarad, változhatatlan a papsága.</p> 
 <p><a name="an_7:25">7:25</a> Ennekokáért õ mindenképen idvezítheti is azokat, a kik õ általa járulnak Istenhez, mert mindenha él, hogy esedezzék érettök.</p> 
 <p><a name="an_7:26">7:26</a> Mert ilyen fõpap illet vala minket, szent, ártatlan, szeplõtelen, a bûnösöktõl elválasztott, és a ki az egeknél magasságosabb lõn,</p> 
 <p><a name="an_7:27">7:27</a> A kinek nincs szüksége, mint a fõpapoknak, hogy napról-napra elõbb a saját bûneiért vigyen áldozatot, azután a népéiért, mert ezt egyszer megcselekedte, maga-magát megáldozván.</p> 
 <p><a name="an_7:28">7:28</a> Mert a törvény gyarló embereket rendel fõpapokká, de a törvény után való esküvés beszéde örök tökéletes Fiút.</p> 
 <p><a name="an_8:1">8:1</a> Fõdolog pedig azokra nézve, a miket mondunk, az, hogy olyan fõpapunk van, a ki a mennyei Felség királyi székének jobbjára üle,</p> 
 <p><a name="an_8:2">8:2</a> Mint a szent helynek és amaz igazi sátornak szolgája, a melyet az Úr és nem ember épített.</p> 
 <p><a name="an_8:3">8:3</a> Mert minden fõpap ajándékok meg áldozatok vitelére rendeltetik, a miért szükséges, hogy legyen valamije ennek is, a mit áldozatul vigyen.</p> 
 <p><a name="an_8:4">8:4</a> Ha tehát a földön volna, még csak pap sem volna, lévén olyan papok, a kik a törvény szerint áldoznak ajándékokkal,</p> 
 <p><a name="an_8:5">8:5</a> A kik a mennyei dolgok ábrázolatának és árnyékának szolgálnak, a mint Isten mondotta Mózesnek, mikor be akarta végezni a sátort: Meglásd, úgymond, hogy mindeneket azon minta szerint készíts, a mely a hegyen mutattatott néked.</p> 
 <p><a name="an_8:6">8:6</a> Most azonban annyival kiválóbb szolgálatot nyert, a mennyivel jobb szövetségnek közbenjárója, a mely jobb ígéretek alapján köttetett.</p> 
 <p><a name="an_8:7">8:7</a> Mert ha az az elsõ kifogástalan volt volna, nem kerestetett volna hely a másodiknak.</p> 
 <p><a name="an_8:8">8:8</a> Mert dorgálván õket, így szól: Ímé napok jõnek, ezt mondja az Úr, és az Izráel házával és Júdának házával új szövetséget kötök.</p> 
 <p><a name="an_8:9">8:9</a> Nem azon szövetség szerint, a melyet kötöttem az õ atyáikkal ama napon, mikor kézen fogtam õket, hogy kivezessem Égyiptomból, mert õk nem maradtak meg abban az én szövetségemben, azért én sem gondoltam velök, mondja az Úr.</p> 
 <p><a name="an_8:10">8:10</a> Mert ez az a szövetség, melyet kötök az Izráel házával, ama napok multán, mond az Úr: Adom az én törvényemet az õ elméjökbe, és az õ szívökbe írom azokat, és leszek nekik Istenök és õk lesznek nekem népem.</p> 
 <p><a name="an_8:11">8:11</a> És nem tanítja kiki az õ felebarátját és kiki az õ atyafiát, mondván: Ismerd meg az Urat; mert mindnyájan megismernek engem a kicsinytõl nagyig.</p> 
 <p><a name="an_8:12">8:12</a> Mert megkegyelmezek álnokságaiknak, és az õ bûneikrõl és gonoszságaikról meg nem emlékezem.</p> 
 <p><a name="an_8:13">8:13</a> Mikor újról beszél, óvá tette az elsõt; a mi pedig megavul és megvénhedik, közel van az enyészethez.</p> 
 <p><a name="an_9:1">9:1</a> Annakokáért voltak ugyan az elsõ [szövetségnek] is istentiszteletei rendtartásai, mint szintén világi szenthelye.</p> 
 <p><a name="an_9:2">9:2</a> Mert sátor építtetett, az elsõ, a melyben [vala] a gyertyatartó, meg az asztal és a kenyerek felrakása; ezt nevezték szenthelynek.</p> 
 <p><a name="an_9:3">9:3</a> A második kárpiton túl pedig az a sátor, melyet neveztek szentek szentének,</p> 
 <p><a name="an_9:4">9:4</a> Melyben vala az arany füstölõ oltár és a szövetség ládája beborítva minden felõl aranynyal, ebben a mannás aranykorsó és Áron kihajtott vesszeje meg a szövetség táblái,</p> 
 <p><a name="an_9:5">9:5</a> Fölötte pedig a dicsõség kérubjai, beárnyékolva a fedelet, a mikrõl most nem szükséges külön szólani.</p> 
 <p><a name="an_9:6">9:6</a> Ezek pedig ekképen levén elrendezve; az elsõ sátorba ugyan mindenkor bejárnak a papok az istentisztelet elvégzésére,</p> 
 <p><a name="an_9:7">9:7</a> A másodikba azonban egy-egy évben egyszer csak maga a fõpap, vérrel, melyet magáért és a nép bûneiért áldoz.</p> 
 <p><a name="an_9:8">9:8</a> Azt jelentvén ki ezzel a Szent Lélek, hogy még nem nyilt meg a szentély útja, fennállván még az elsõ sátor.</p> 
 <p><a name="an_9:9">9:9</a> A mi példázat a jelenkori idõre, mikor áldoznak oly ajándékokkal és áldozatokkal, melyek nem képesek lelkiismeret szerint tökéletessé tenni a szolgálattevõt,</p> 
 <p><a name="an_9:10">9:10</a> Csakis ételekkel meg italokkal és különbözõ mosakodásokkal - melyek testi rendszabályok - a megjobbulás idejéig kötelezõk.</p> 
 <p><a name="an_9:11">9:11</a> Krisztus pedig megjelenvén, mint a jövendõ javaknak fõpapja, a nagyobb és tökéletesebb, nem kézzel csinált, azaz nem e világból való sátoron keresztül,</p> 
 <p><a name="an_9:12">9:12</a> És nem bakok és tulkok vére által, hanem az õ tulajdon vére által ment be egyszer s mindenkorra a szentélybe, örök váltságot szerezve.</p> 
 <p><a name="an_9:13">9:13</a> Mert ha a bakoknak és bikáknak a vére, meg a tehén hamva, a tisztátalanokra hintetvén, megszentel a testnek tisztaságára:</p> 
 <p><a name="an_9:14">9:14</a> Mennyivel inkább Krisztusnak a vére, a ki örökké való Lélek által önmagát áldozta fel ártatlanul Istennek: megtisztítja a ti lelkiismereteteket a holt cselekedetektõl, hogy szolgáljatok az élõ Istennek.</p> 
 <p><a name="an_9:15">9:15</a> És ezért új szövetségnek a közbenjárója õ, hogy meghalván az elsõ szövetségbeli bûnök váltságáért, a hivatottak elnyerjék az örökkévaló örökségnek ígéretét.</p> 
 <p><a name="an_9:16">9:16</a> Mert a hol végrendelet van, szükséges, hogy a végrendelkezõ halála bekövetkezzék.</p> 
 <p><a name="an_9:17">9:17</a> Mivel a végrendelet holtak után jogerõs, különben pedig, ha él a végrendelkezõ, épen nem érvényes.</p> 
 <p><a name="an_9:18">9:18</a> Innét van, hogy az elsõ sem szenteltetett meg vér nélkül.</p> 
 <p><a name="an_9:19">9:19</a> Mert mikor Mózes a törvény szerint minden parancsolatot elmondott az egész népnek, vevén a borjúknak és a bakoknak vérét, vízzel és vörös gyapjúval meg izsóppal együtt, magát a könyvet is és az egész népet meghintette,</p> 
 <p><a name="an_9:20">9:20</a> Mondván: Ez azon szövetség vére, a melyet Isten számotokra rendelt.</p> 
 <p><a name="an_9:21">9:21</a> Majd a sátort is és az istentiszteletre való összes edényeket hasonlóképen meghintette vérrel.</p> 
 <p><a name="an_9:22">9:22</a> És csaknem minden vérrel tisztíttatik meg a törvény szerint, és vérontás nélkül nincsen bûnbocsánat.</p> 
 <p><a name="an_9:23">9:23</a> Annakokáért szükséges, hogy a mennyei dolgoknak ábrázolatai effélékkel tisztíttassanak meg, magok a mennyei dolgok azonban ezeknél különb áldozatokkal.</p> 
 <p><a name="an_9:24">9:24</a> Mert nem kézzel csinált szentélybe, az igazinak csak másolatába ment be Krisztus, hanem magába a mennybe, hogy most Isten színe elõtt megjelenjék érettünk.</p> 
 <p><a name="an_9:25">9:25</a> Nem is, hogy sokszor adja magát áldozatul, mint a hogy a fõpap évenként bemegy a szentélybe idegen vérrel;</p> 
 <p><a name="an_9:26">9:26</a> Mert különben sokszor kellett volna szenvednie a világ teremtetése óta; így pedig csak egyszer jelent meg az idõknek végén, hogy áldozatával eltörölje a bûnt.</p> 
 <p><a name="an_9:27">9:27</a> És miképen elvégezett dolog, hogy az emberek egyszer meghaljanak, azután az ítélet:</p> 
 <p><a name="an_9:28">9:28</a> Azonképen Krisztus is egyszer megáldoztatván sokak bûneinek eltörlése végett, másodszor bûn nélkül jelen meg azoknak, a kik õt várják idvességökre.</p> 
 <p><a name="an_10:1">10:1</a> Minthogy a törvényben a jövendõ jóknak árnyéka, nem maga a dolgok képe van meg, ennélfogva azokkal az áldozatokkal, a melyeket esztendõnként szünetlenül visznek, sohasem képes tökéletességre juttatni az odajárulókat;</p> 
 <p><a name="an_10:2">10:2</a> Különben megszûnt volna az áldozás, mivelhogy az egyszer megtisztult áldozók többé semminemû bûntudattal nem bírtak volna.</p> 
 <p><a name="an_10:3">10:3</a> De azok esztendõnként bûnre emlékeztetnek.</p> 
 <p><a name="an_10:4">10:4</a> Mert lehetetlen, hogy a bikák és bakok vére eltörölje a bûnöket.</p> 
 <p><a name="an_10:5">10:5</a> Azért a világba bejövetelekor így szól: Áldozatot és ajándékot nem akartál, de testet alkottál nékem,</p> 
 <p><a name="an_10:6">10:6</a> Égõ és bûnért való áldozatokat nem kedveltél.</p> 
 <p><a name="an_10:7">10:7</a> Akkor mondám: Ímé itt vagyok, (a könyv fejezetében írva vagyon rólam), hogy cselekedjem óh Isten a te akaratodat.</p> 
 <p><a name="an_10:8">10:8</a> Fentebb mondván, hogy áldozatot és ajándékot és égõ, meg bûnért való áldozatokat nem akartál, sem nem kedveltél a melyeket a törvény szerint visznek,</p> 
 <p><a name="an_10:9">10:9</a> Ekkor ezt mondotta: Ímé itt vagyok, hogy cselekedjem a te akaratodat. Eltörli az elsõt, hogy meghagyja a másodikat,</p> 
 <p><a name="an_10:10">10:10</a> A mely akarattal szenteltettünk meg egyszer s mindenkorra, a Jézus Krisztus testének megáldozása által.</p> 
 <p><a name="an_10:11">10:11</a> És minden pap naponként szolgálatban áll és gyakorta viszi ugyanazokat az áldozatokat, a melyek sohasem képesek eltörölni a bûnöket.</p> 
 <p><a name="an_10:12">10:12</a> Õ azonban, egy áldozattal áldozván a bûnökért, mindörökre ûle az Istennek jobbjára,</p> 
 <p><a name="an_10:13">10:13</a> Várván ímmár, míg lábainak zsámolyául vettetnek az õ ellenségei.</p> 
 <p><a name="an_10:14">10:14</a> Mert egyetlenegy áldozatával örökre tökéletesekké tette a megszentelteket.</p> 
 <p><a name="an_10:15">10:15</a> Bizonyságot tesz pedig errõl mi nékünk a Szent Lélek is, mert minekutána elõre mondotta:</p> 
 <p><a name="an_10:16">10:16</a> Ez az a szövetség, melyet kötök velök ama napok után, mondja az Úr: Adom az én törvényemet az õ szíveikbe, és az õ elméjökbe írom be azokat,</p> 
 <p><a name="an_10:17">10:17</a> [Azután így szól:] És az õ bûneikrõl és álnokságaikról többé meg nem emlékezem.</p> 
 <p><a name="an_10:18">10:18</a> A hol pedig bûnök bocsánata vagyon, ott nincs többé bûnért való áldozat.</p> 
 <p><a name="an_10:19">10:19</a> Mivelhogy azért atyámfiai bizodalmunk van a szentélybe való bemenetelre a Jézus vére által,</p> 
 <p><a name="an_10:20">10:20</a> Azon az úton, a melyet õ szentelt nékünk új és élõ [út] gyanánt, a kárpit, azaz az õ teste által,</p> 
 <p><a name="an_10:21">10:21</a> És lévén nagy papunk az Isten háza felett:</p> 
 <p><a name="an_10:22">10:22</a> Járuljunk hozzá igaz szívvel, hitnek teljességével, mint a kiknek szívök tiszta a gonosz lelkiismerettõl,</p> 
 <p><a name="an_10:23">10:23</a> És testök meg van mosva tiszta vízzel; tartsuk meg a reménységnek vallását tántoríthatatlanul, mert hû az, a ki ígéretet tett,</p> 
 <p><a name="an_10:24">10:24</a> És ügyeljünk egymásra, a szeretetre és jó cselekedetekre való felbuzdulás végett,</p> 
 <p><a name="an_10:25">10:25</a> El nem hagyván a magunk gyülekezetét, a miképen szokásuk némelyeknek, hanem intvén egymást annyival inkább, mivel látjátok, hogy ama nap közelget.</p> 
 <p><a name="an_10:26">10:26</a> Mert ha szándékosan vétkezünk, az igazság megismerésére való eljutás után, akkor többé nincs bûnökért való áldozat,</p> 
 <p><a name="an_10:27">10:27</a> Hanem az ítéletnek valami rettenetes várása és a tûznek lángja, a mely megemészti az ellenszegülõket.</p> 
 <p><a name="an_10:28">10:28</a> A ki megveti a Mózes törvényét, két vagy három tanubizonyságra irgalom nélkül meghal;</p> 
 <p><a name="an_10:29">10:29</a> Gondoljátok meg, mennyivel súlyosabb büntetésre méltónak ítéltetik az, a ki az Isten Fiát megtapodja, és a szövetségnek vérét, melylyel megszenteltetett, tisztátalannak tartja, és a kegyelemnek Lelkét bántalmazza?</p> 
 <p><a name="an_10:30">10:30</a> Mert ismerjük azt, a ki így szólt: Enyém a bosszúállás, én megfizetek, ezt mondja az Úr. És ismét: Az Úr megítéli az õ népét.</p> 
 <p><a name="an_10:31">10:31</a> Rettenetes dolog az élõ Istennek kezébe esni.</p> 
 <p><a name="an_10:32">10:32</a> Emlékezzetek pedig vissza a régebbi napokra, a melyekben, minekutána megvilágosíttattatok, sok szenvedésteljes küzdelmet állottatok ki,</p> 
 <p><a name="an_10:33">10:33</a> Midõn egyfelõl gyalázásokkal és nyomorgattatásokkal nyilvánosság elé hurczoltak titeket, másfelõl társai lettetek azoknak, a kik így jártak.</p> 
 <p><a name="an_10:34">10:34</a> Mert a foglyokkal is együtt szenvedtetek, és vagyonotok elrablását örömmel fogadtátok, tudván, hogy néktek jobb és maradandó vagyonotok van a mennyekben.</p> 
 <p><a name="an_10:35">10:35</a> Ne dobjátok el hát bizodalmatokat, melynek nagy jutalma van.</p> 
 <p><a name="an_10:36">10:36</a> Mert békességes tûrésre van szükségetek, hogy az Isten akaratát cselekedvén, elnyerjétek az ígéretet.</p> 
 <p><a name="an_10:37">10:37</a> Mert még vajmi kevés idõ, és a ki eljövendõ, eljõ és nem késik.</p> 
 <p><a name="an_10:38">10:38</a> Az igaz pedig hitbõl él. És a ki meghátrál, abban nem gyönyörködik a lelkem.</p> 
 <p><a name="an_10:39">10:39</a> De mi nem vagyunk meghátrálás [emberei], hogy elvesszünk, hanem hitéi, hogy életet nyerjünk.</p> 
 <p><a name="an_11:1">11:1</a> A hit pedig a reménylett dolgoknak valósága, és a nem látott dolgokról való meggyõzõdés.</p> 
 <p><a name="an_11:2">11:2</a> Mert ezzel szereztek [jó] bizonyságot a régebbiek.</p> 
 <p><a name="an_11:3">11:3</a> Hit által értjük meg, hogy a világ Isten beszéde által teremtetett, hogy a mi látható, a láthatatlanból állott elõ.</p> 
 <p><a name="an_11:4">11:4</a> Hit által vitt Ábel becsesebb áldozatot Istennek, mint Kain, a mi által bizonyságot nyert a felõl, hogy igaz, bizonyságot tevén az õ ajándékairól Isten, és az által még holta után is beszél.</p> 
 <p><a name="an_11:5">11:5</a> Hit által vitetett fel Énokh, hogy ne lásson halált, és nem találták meg, mert az Isten felvitte õt. Mert felvitetése elõtt bizonyságot nyert a felõl, hogy kedves volt Istennek.</p> 
 <p><a name="an_11:6">11:6</a> Hit nélkül pedig lehetetlen Istennek tetszeni; mert a ki Isten elé járul, hinnie kell, hogy õ létezik és megjutalmazza azokat, a kik õt keresik.</p> 
 <p><a name="an_11:7">11:7</a> Hit által tisztelte Istent Noé, mikor megintetvén a még nem látott dolgok felõl, házanépe megtartására bárkát készített, a mely által kárhoztatá e világot és a hitbõl való igazságnak örökösévé lett.</p> 
 <p><a name="an_11:8">11:8</a> Hit által engedelmeskedett Ábrahám, mikor elhívatott, hogy menjen ki arra a helyre, a melyet örökölendõ vala, és kiméne, nem tudván, hová megy.</p> 
 <p><a name="an_11:9">11:9</a> Hit által lakott az ígéret földén, mint idegenben, sátorokban lakván Izsákkal és Jákóbbal, ugyanazon ígéretnek örökös társaival.</p> 
 <p><a name="an_11:10">11:10</a> Mert várja vala az alapokkal bíró várost, melynek építõje és alkotója az Isten.</p> 
 <p><a name="an_11:11">11:11</a> Hit által nyert erõt Sára is az õ méhében való foganásra, és életkora ellenére szûlt, minthogy hûnek tartotta azt, a ki az ígéretet tette.</p> 
 <p><a name="an_11:12">11:12</a> Azért is egytõl, még pedig mintegy kihalttól annyian származtak, mint az égnek csillagai sokaságra nézve, és mint a tenger partja mellett a fövény, mely megszámlálhatatlan.</p> 
 <p><a name="an_11:13">11:13</a> Hitben haltak meg mindezek, nem nyerve meg az ígéreteket, hanem [csak] távolról látva és üdvözölve azokat, és vallást tevén arról, hogy idegenek és vándorok a földön.</p> 
 <p><a name="an_11:14">11:14</a> Mert a kik így szólnak, nyilván jelentik, hogy hazát keresnek.</p> 
 <p><a name="an_11:15">11:15</a> És hogyha eszökbe jutott volna az, a melybõl kijöttek, volt volna idejök a visszatérésre.</p> 
 <p><a name="an_11:16">11:16</a> Így azonban jobb után vágyódnak, tudniillik mennyei után; azért nem szégyenli õket az Isten, hogy Istenöknek neveztessék, mert készített nékik várost.</p> 
 <p><a name="an_11:17">11:17</a> Hit által áldozta meg Ábrahám Izsákot, próbára tétetvén, és az egyszülöttet vitte áldozatul, õ, ki az ígéreteket nyerte,</p> 
 <p><a name="an_11:18">11:18</a> A kinek meg volt mondva: Izsákban neveztetik néked mag;</p> 
 <p><a name="an_11:19">11:19</a> Úgy gondolkozván, hogy az Isten a halálból is képes feltámasztani, miért is õt példaképen visszanyerte.</p> 
 <p><a name="an_11:20">11:20</a> Hit által áldá meg a jövendõkre nézve Izsák Jákóbot és Ézsaut.</p> 
 <p><a name="an_11:21">11:21</a> Hit által áldá meg a haldokló Jákób a József fiainak mindenikét, és botja végére hajolva imádkozott.</p> 
 <p><a name="an_11:22">11:22</a> Hit által emlékezett meg élete végén József az Izráel fiainak kimenetelérõl, és az õ tetemeirõl rendelkezett.</p> 
 <p><a name="an_11:23">11:23</a> Hit által rejtegették Mózest az õ szülei születése után három hónapig, mivel látták, hogy kellemes a gyermek, és nem féltek a király parancsától.</p> 
 <p><a name="an_11:24">11:24</a> Hit által tiltakozott Mózes, midõn felnövekedett, hogy a Faraó leánya fiának mondják,</p> 
 <p><a name="an_11:25">11:25</a> Inkább választván az Isten népével való együttnyomorgást, mint a bûnnek ideig-óráig való gyönyörûségét;</p> 
 <p><a name="an_11:26">11:26</a> Égyiptom kincseinél nagyobb gazdagságnak tartván Krisztus gyalázatát, mert a megjutalmazásra tekintett.</p> 
 <p><a name="an_11:27">11:27</a> Hit által hagyta oda Égyiptomot, nem félvén a király haragjától; mert erõs szívû volt, mintha látta volna a láthatatlant.</p> 
 <p><a name="an_11:28">11:28</a> Hit által rendelte a páskát és a vérnek kiontását, hogy az öldöklõ ne illesse az õ elsõszülötteiket.</p> 
 <p><a name="an_11:29">11:29</a> Hit által keltek át a veres tengeren, mint valami szárazföldön, a mit megpróbálván az égyiptomiak, elnyelettek.</p> 
 <p><a name="an_11:30">11:30</a> Hit által omlottak le Jérikónak kõfalai, midõn hét napig köröskörül járták.</p> 
 <p><a name="an_11:31">11:31</a> Hit által nem veszett el Ráháb, a parázna nõ az engedetlenekkel együtt, befogadván a kémeket békességgel.</p> 
 <p><a name="an_11:32">11:32</a> És mit mondjak még? Hiszen kifogynék az idõbõl, ha szólnék Gedeonról, Bárákról, Sámsonról, Jeftérõl, Dávidról, Sámuelrõl és a prófétákról;</p> 
 <p><a name="an_11:33">11:33</a> A kik hit által országokat gyõztek le, igazságot cselekedtek, az ígéreteket elnyerték, az oroszlánok száját betömték.</p> 
 <p><a name="an_11:34">11:34</a> Megoltották a tûznek erejét, megmenekedtek a kard élitõl, felerõsödtek a betegségbõl, erõsek lettek a háborúban, megszalasztották az idegenek táborait.</p> 
 <p><a name="an_11:35">11:35</a> Asszonyok feltámadás útján visszanyerték halottjaikat; mások kínpadra vonattak, visszautasítván a szabadulást, hogy becsesebb feltámadásban részesüljenek.</p> 
 <p><a name="an_11:36">11:36</a> Mások pedig megcsúfoltatások és megostoroztatások próbáját állották ki, sõt még bilincseket és börtönt is;</p> 
 <p><a name="an_11:37">11:37</a> Megköveztettek, kínpróbát szenvedtek, szétfûrészeltettek, kardra hányattak, juhoknak és kecskéknek bõrében bujdostak, nélkülözve, nyomorgattatva, gyötörtetve,</p> 
 <p><a name="an_11:38">11:38</a> A kikre nem volt méltó e világ, bujdosva pusztákon és hegyeken, meg barlangokban és a földnek hasadékaiban.</p> 
 <p><a name="an_11:39">11:39</a> És mindezek, noha hit által jó bizonyságot nyertek, nem kapták meg az ígéretet.</p> 
 <p><a name="an_11:40">11:40</a> Mivel Isten mi felõlünk valami jobbról gondoskodott, hogy nálunk nélkül tökéletességre ne jussanak.</p> 
 <p><a name="an_12:1">12:1</a> Annakokáért mi is, kiket a bizonyságoknak ily nagy fellege vesz körül, félretéve minden akadályt és a megkörnyékezõ bûnt, kitartással fussuk meg az elõttünk levõ küzdõ tért.</p> 
 <p><a name="an_12:2">12:2</a> Nézvén a hitnek fejedelmére és bevégezõjére Jézusra, a ki az elõtte levõ öröm helyett, megvetve a gyalázatot, keresztet szenvedett, s az Isten királyi székének jobbjára ült.</p> 
 <p><a name="an_12:3">12:3</a> Gondoljátok meg azért, hogy õ ily ellene való támadást szenvedett el a bûnösöktõl, hogy el ne csüggedjetek lelkeitekben elalélván.</p> 
 <p><a name="an_12:4">12:4</a> Mert még végig nem állottatok ellent, tusakodván a bûn ellen.</p> 
 <p><a name="an_12:5">12:5</a> És elfeledkeztetek-é az intésrõl, a mely néktek mint fiaknak szól: Fiam, ne vesd meg az Úrnak fenyítését, se meg ne lankadj, ha õ dorgál téged;</p> 
 <p><a name="an_12:6">12:6</a> Mert a kit szeret az Úr, megdorgálja, megostoroz pedig mindent, a kit fiává fogad.</p> 
 <p><a name="an_12:7">12:7</a> Ha a fenyítést elszenveditek, akkor veletek úgy bánik az Isten, mint fiaival; mert melyik fiú az, a kit meg nem fenyít az apa?</p> 
 <p><a name="an_12:8">12:8</a> Ha pedig fenyítés nélkül valók vagytok, melyben mindenek részesültek, korcsok vagytok és nem fiak.</p> 
 <p><a name="an_12:9">12:9</a> Aztán, a mi testi apáink fenyítettek minket és becsültük õket; avagy nem sokkal inkább engedelmeskedünk-é a lelkek Atyjának, és élünk!</p> 
 <p><a name="an_12:10">12:10</a> Mert ám azok kevés ideig, tetszésök szerint fenyítettek; õ pedig javunkra, hogy szentségében részesüljünk.</p> 
 <p><a name="an_12:11">12:11</a> Bármely fenyítés ugyan jelenleg nem látszik örvendetesnek, hanem keservesnek, ámde utóbb az igazságnak békességes gyümölcsével fizet azoknak, a kik általa gyakoroltatnak.</p> 
 <p><a name="an_12:12">12:12</a> Annakokáért a lecsüggesztett kezeket és az ellankadt térdeket egyenesítsétek föl,</p> 
 <p><a name="an_12:13">12:13</a> És lábaitokkal egyenesen járjatok, hogy a sánta el ne hajoljon, sõt inkább meggyógyuljon.</p> 
 <p><a name="an_12:14">12:14</a> Kövessétek mindenki irányában a békességet és a szentséget, a mely nélkül senki sem látja meg az Urat:</p> 
 <p><a name="an_12:15">12:15</a> Vigyázván arra, hogy az Isten kegyelmétõl senki el ne szakadjon; nehogy a keserûségnek bármely gyökere, fölnevekedvén, megzavarjon, és ez által sokan megfertõztettessenek.</p> 
 <p><a name="an_12:16">12:16</a> Ne legyen senki parázna vagy istentelen, mint Ézsau, a ki egy ételért eladta elsõ szülöttségi jogát.</p> 
 <p><a name="an_12:17">12:17</a> Mert tudjátok, hogy azután is, mikor akarta örökölni az áldást, megvettetett; mert nem találta meg a megbánás helyét, noha könyhullatással kereste azt [az áldást].</p> 
 <p><a name="an_12:18">12:18</a> Mert nem járultatok megtapintható hegyhez, és lángoló tûzhöz, és sûrû homályhoz, és sötétséghez, és szélvészhez,</p> 
 <p><a name="an_12:19">12:19</a> És trombita harsogásához, és a mondásoknak szavához, melyet a kik hallottak, kérték, hogy ne intéztessék hozzájok szó;</p> 
 <p><a name="an_12:20">12:20</a> Mert nem bírták ki, a mi parancsolva volt: Még ha oktalan állat ér is a hegyhez, megköveztessék, vagy nyillal lövettessék le;</p> 
 <p><a name="an_12:21">12:21</a> És oly rettenetes volt a látomány, hogy Mózes is mondá: Megijedtem és remegek:</p> 
 <p><a name="an_12:22">12:22</a> Hanem járultatok Sion hegyéhez, és az élõ Istennek városához, a mennyei Jeruzsálemhez, és az angyalok ezreihez,</p> 
 <p><a name="an_12:23">12:23</a> Az elsõszülöttek seregéhez és egyházához, a kik be vannak írva a mennyekben, és mindenek bírájához Istenhez, és a tökéletes igazak lelkeihez,</p> 
 <p><a name="an_12:24">12:24</a> És az újszövetség közbenjárójához Jézushoz, és a meghintésnek véréhez, mely jobbat beszél, mint az Ábel vére.</p> 
 <p><a name="an_12:25">12:25</a> Vigyázzatok, meg ne vessétek azt, a ki szól; mert ha azok meg nem menekültek, a kik a földön szólót megvetették, sokkal kevésbbé mi, ha elfordulunk attól, a ki a mennyekbõl vagyon,</p> 
 <p><a name="an_12:26">12:26</a> Kinek szava akkor megrendítette a földet, most pedig ígéretet tesz, mondván: Még egyszer megrázom nemcsak a földet, hanem az eget is.</p> 
 <p><a name="an_12:27">12:27</a> Az a "még egyszer" pedig jelenti az állhatatlan dolgoknak mint teremtményeknek megváltozását, hogy a rendíthetetlen dolgok maradjanak meg.</p> 
 <p><a name="an_12:28">12:28</a> Annakokáért mozdíthatatlan országot nyervén, legyünk háládatosak, melynél fogva szolgáljunk az Istennek tetszõ módon kegyességgel és félelemmel.</p> 
 <p><a name="an_12:29">12:29</a> Mert a mi Istenünk megemésztõ tûz.</p> 
 <p><a name="an_13:1">13:1</a> Az atyafiúi szeretet maradjon meg.</p> 
 <p><a name="an_13:2">13:2</a> A vendégszeretetrõl el ne felejtkezzetek, mert ez által némelyek, tudtokon kívül, angyalokat vendégeltek meg.</p> 
 <p><a name="an_13:3">13:3</a> Emlékezzetek meg a foglyokról, mint fogolytársak, a gyötrõdõkrõl, mint a kik magatok is testben vagytok.</p> 
 <p><a name="an_13:4">13:4</a> Tisztességes minden tekintetben a házasság és a szeplõtelen házaságy; a paráznákat pedig és a házasságrontókat megítéli az Isten.</p> 
 <p><a name="an_13:5">13:5</a> Fösvénység nélkül való legyen a magatok viselete; elégedjetek meg azzal, a mitek van; mert Õ mondotta: Nem hagylak el, sem el nem távozom tõled;</p> 
 <p><a name="an_13:6">13:6</a> Úgy hogy bízvást mondjuk: Az Úr az én segítségem, nem félek; ember mit árthat én nékem?</p> 
 <p><a name="an_13:7">13:7</a> Emlékezzetek meg a ti elõljáróitokról, a kik szólották néktek az Isten beszédét, és figyelmezvén az õ életök végére, kövessétek hitöket.</p> 
 <p><a name="an_13:8">13:8</a> Jézus Krisztus tegnap és ma és örökké ugyanaz.</p> 
 <p><a name="an_13:9">13:9</a> Különbözõ és idegen tudományok által ne hagyjátok magatokat félrevezettetni; mert jó dolog, hogy kegyelemmel erõsíttessék meg a szív, nem ennivalókkal, a melyeknek semmi hasznát sem veszik azok, a kik azok körül járnak.</p> 
 <p><a name="an_13:10">13:10</a> Van oltárunk, a melyrõl nincs joguk enni azoknak, a kik a sátornak szolgálnak.</p> 
 <p><a name="an_13:11">13:11</a> Mert a mely állatok vérét a fõpap beviszi a szentélybe a bûnért, azoknak testét megégetik a táboron kívül.</p> 
 <p><a name="an_13:12">13:12</a> Annakokáért Jézus is, hogy megszentelje az õ tulajdon vére által a népet, a kapun kívül szenvedett.</p> 
 <p><a name="an_13:13">13:13</a> Menjünk ki tehát õ hozzá a táboron kívül, az õ gyalázatát hordozván.</p> 
 <p><a name="an_13:14">13:14</a> Mert nincsen itt maradandó városunk, hanem a jövendõt keressük.</p> 
 <p><a name="an_13:15">13:15</a> Annakokáért õ általa vigyünk dícséretnek áldozatát mindenkor Isten elé, azaz az õ nevérõl vallást tevõ ajkaknak gyümölcsét.</p> 
 <p><a name="an_13:16">13:16</a> A jótékonyságról pedig és az adakozásról el ne felejtkezzetek, mert ilyen áldozatokban gyönyörködik az Isten.</p> 
 <p><a name="an_13:17">13:17</a> Engedelmeskedjetek elõljáróitoknak és fogadjatok szót, mert õk vigyáznak lelkeitekre, mint számadók; hogy ezt örömmel míveljék és nem bánkódva, mert ez néktek nem használ.</p> 
 <p><a name="an_13:18">13:18</a> Imádkozzatok érettünk. Mert úgy vagyunk meggyõzõdve, hogy jó lelkiismeretünk van, igyekezvén mindenekben tisztességesen forgolódni.</p> 
 <p><a name="an_13:19">13:19</a> Kiváltképen pedig arra kérlek, hogy ezt cselekedjétek, hogy mihamarább visszaadhassam néktek.</p> 
 <p><a name="an_13:20">13:20</a> A békesség Istene pedig, a ki kihozta a halálból a juhoknak nagy pásztorát, örök szövetség vére által, a mi Urunkat Jézust,</p> 
 <p><a name="an_13:21">13:21</a> Tegyen készségesekké titeket minden jóra, hogy cselekedjétek az õ akaratát, azt munkálván ti bennetek, a mi kedves õ elõtte a Jézus Krisztus által, a kinek dicsõség örökkön örökké. Ámen.</p> 
 <p><a name="an_13:22">13:22</a> Kérlek pedig titeket atyámfiai, szívleljétek meg ez intõ beszédet, hiszen röviden is írtam néktek.</p> 
 <p><a name="an_13:23">13:23</a> Legyen tudtotokra, hogy a mi atyánkfia Timótheus kiszabadult, a kivel ha csakhamar eljõ, meglátogatlak titeket.</p> 
 <p><a name="an_13:24">13:24</a> Köszöntsétek minden elõljárótokat és a szenteket mind. Köszöntenek titeket az Olaszországból valók.</p> 
 <p><a name="an_13:25">13:25</a> Kegyelem mindnyájatokkal! Ámen!</p> 
 <p></p><hr>
 <center>
 <a href="jam.htm">Next: James</a></center>
 </body>