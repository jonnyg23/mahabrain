<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="joe.htm">Previous</a> 
 <a href="oba.htm">Next</a> 
 </center>
 <hr>
  <h3 align="center">Esperanto Bible: Amos</h3> 
 <p><a name="an_1:1">1:1</a> Vortoj de Amos, pasxtisto el Tekoa, kiujn li lauxvizie eldiris pri Izrael en la tempo de Uzija, regxo de Judujo, kaj en la tempo de Jerobeam, filo de Joasx, regxo de Izrael, du jarojn antaux la tertremo.</p> 
 <p><a name="an_1:2">1:2</a> Li diris:La Eternulo ektondros el Cion kaj auxdigos Sian vocxon el Jerusalem; kaj ekfunebros la pasxtejoj de la pasxtistoj, kaj sekigxos la supro de Karmel.</p> 
 <p><a name="an_1:3">1:3</a> Tiele diras la Eternulo:Pro tri krimoj de Damasko kaj pro kvar Mi ne indulgos gxin, pro tio, ke ili drasxis Gileadon per fera drasxilo.</p> 
 <p><a name="an_1:4">1:4</a> Mi sendos fajron sur la domon de HXazael, kaj gxi ekstermos la palacojn de Ben-Hadad.</p> 
 <p><a name="an_1:5">1:5</a> Mi disrompos la riglilojn de Damasko, Mi ekstermos la logxantojn de la valo Aven kaj la tenanton de sceptro el la domo Edena, kaj la popolo Siria estos forkondukita en Kiron, diras la Eternulo.</p> 
 <p><a name="an_1:6">1:6</a> Tiele diras la Eternulo:Pro tri krimoj de Gaza kaj pro kvar Mi ne indulgos gxin, pro tio, ke ili tute forkondukis la kaptitojn, por transdoni ilin al Edom.</p> 
 <p><a name="an_1:7">1:7</a> Mi sendos fajron sur la muregon de Gaza, kaj gxi ekstermos gxiajn palacojn.</p> 
 <p><a name="an_1:8">1:8</a> Mi ekstermos la logxantojn de Asxdod kaj la tenanton de sceptro el Asxkelon, Mi direktos Mian manon kontraux Ekronon, kaj pereos la restintoj de la Filisxtoj, diras la Sinjoro, la Eternulo.</p> 
 <p><a name="an_1:9">1:9</a> Tiele diras la Eternulo:Pro tri krimoj de Tiro kaj pro kvar Mi ne indulgos gxin, pro tio, ke ili transdonis en plenan malliberecon al Edom kaj ne memoris la fratan interligon.</p> 
 <p><a name="an_1:10">1:10</a> Mi sendos fajron sur la muregon de Tiro, kaj gxi ekstermos gxiajn palacojn.</p> 
 <p><a name="an_1:11">1:11</a> Tiele diras la Eternulo:Pro tri krimoj de Edom kaj pro kvar Mi ne indulgos lin, pro tio, ke li persekutis kun glavo sian fraton, ke li sufokis en si la kompaton, ke li sencxese furiozas en sia kolero kaj konservas sian furiozon por cxiam.</p> 
 <p><a name="an_1:12">1:12</a> Mi sendos fajron sur Temanon, kaj gxi ekstermos la palacojn de Bocra.</p> 
 <p><a name="an_1:13">1:13</a> Tiele diras la Eternulo:Pro tri krimoj de la Amonidoj kaj pro kvar Mi ne indulgos ilin, pro tio, ke ili dishakis gravedulinojn en Gilead, por plivastigi siajn limojn.</p> 
 <p><a name="an_1:14">1:14</a> Mi ekbruligos fajron sur la murego de Raba, kaj gxi ekstermos gxiajn palacojn, kun bruo en la tago de batalo, kun ventego en la tago de malkvieteco.</p> 
 <p><a name="an_1:15">1:15</a> Kaj ilia regxo iros en forkaptitecon, li, kaj kune ankaux liaj eminentuloj, diras la Eternulo.</p> 
 <p><a name="an_2:1">2:1</a> Tiele diras la Eternulo:Pro tri krimoj de Moab kaj pro kvar Mi ne indulgos lin, pro tio, ke li forbruligis la ostojn de la regxo de Edom gxis cindreco.</p> 
 <p><a name="an_2:2">2:2</a> Mi sendos fajron sur Moabon, kaj gxi ekstermos la palacojn de Keriot; kaj Moab mortos en tumulto, cxe bruo kaj sonado de trumpeto.</p> 
 <p><a name="an_2:3">2:3</a> Mi ekstermos jugxiston el meze de li, kaj cxiujn liajn eminentulojn Mi mortigos kune kun li, diras la Eternulo.</p> 
 <p><a name="an_2:4">2:4</a> Tiele diras la Eternulo:Pro tri krimoj de Jehuda kaj pro kvar Mi ne indulgos lin, pro tio, ke ili forpusxis la instruon de la Eternulo, ne observis Liajn legxojn, kaj permesis sin delogigxi per la mensogajxoj, kiujn sekvis iliaj patroj.</p> 
 <p><a name="an_2:5">2:5</a> Mi sendos fajron sur Judujon, kaj gxi ekstermos la palacojn de Jerusalem.</p> 
 <p><a name="an_2:6">2:6</a> Tiele diras la Eternulo:Pro tri krimoj de Izrael kaj pro kvar Mi ne indulgos lin, pro tio, ke ili vendas virtulon pro argxento kaj malricxulon pro paro da sxuoj.</p> 
 <p><a name="an_2:7">2:7</a> Ili premas la kapon de senhavuloj en la polvon de la tero, ili baras la vojon de humiluloj; filo kaj patro iras al unu knabino, por malhonori Mian sanktan nomon.</p> 
 <p><a name="an_2:8">2:8</a> Sur garantidonitaj vestoj ili kusxas apud cxiu altaro, kaj vinon de punitoj ili trinkas en la domo de sia dio.</p> 
 <p><a name="an_2:9">2:9</a> Kaj Mi ekstermis antaux ili la Amoridon, kiu estis alta kiel cedro kaj forta kiel kverko; Mi ekstermis liajn fruktojn supre kaj liajn radikojn malsupre.</p> 
 <p><a name="an_2:10">2:10</a> Mi elkondukis vin el la lando Egipta kaj kondukis vin en la dezerto dum kvardek jaroj, por ke vi ekposedu la landon de la Amorido.</p> 
 <p><a name="an_2:11">2:11</a> El viaj filoj Mi faris profetojn kaj el viaj junuloj konsekritojn; cxu ne estas tiel, ho filoj de Izrael? diras la Eternulo.</p> 
 <p><a name="an_2:12">2:12</a> Sed vi trinkigis al la konsekritoj vinon, kaj al la profetoj vi ordonis:Ne profetu.</p> 
 <p><a name="an_2:13">2:13</a> Jen Mi krakigos sub vi, kiel krakas veturilo, plenigita de garboj.</p> 
 <p><a name="an_2:14">2:14</a> Ecx lertulo ne povos forkuri, fortulo ne povos ion fari per sia forto,  kaj heroo ne povos savi sian vivon;</p> 
 <p><a name="an_2:15">2:15</a> la arkpafistoj ne povos kontrauxstari, rapidpiedulo ne savigxos, kaj rajdanto ne savos sian vivon;</p> 
 <p><a name="an_2:16">2:16</a> kaj la plej kuragxa el la herooj forkuros nuda en tiu tago, diras la Eternulo.</p> 
 <p><a name="an_3:1">3:1</a> Auxskultu cxi tiun vorton, kiun la Eternulo eldiris pri vi, ho Izraelidoj, pri la tuta gento, kiun Mi elkondukis el la lando Egipta:</p> 
 <p><a name="an_3:2">3:2</a> nur vin Mi distingis el cxiuj gentoj de la tero, tial Mi punos vin pro cxiuj viaj malbonagoj.</p> 
 <p><a name="an_3:3">3:3</a> CXu iras du kune, se ili ne interkonsentis?</p> 
 <p><a name="an_3:4">3:4</a> CXu leono krias en la arbaro, se gxi ne havas dissxirotajxon? cxu leonido auxdigas sian vocxon el sia kaverno, se gxi nenion kaptis?</p> 
 <p><a name="an_3:5">3:5</a> CXu birdo falas en kaptilon sur la tero, se ne ekzistas birdokaptisto?  cxu kaptilo levigxas de la tero, se nenio kaptigxis per gxi?</p> 
 <p><a name="an_3:6">3:6</a> CXu oni blovas per korno en urbo, kaj la popolo ne ektimas? cxu okazas malfelicxo en urbo, se tion ne faris la Eternulo?</p> 
 <p><a name="an_3:7">3:7</a> La Sinjoro, la Eternulo, faras nenion, ne malkasxinte Sian sekreton al Siaj servantoj, la profetoj.</p> 
 <p><a name="an_3:8">3:8</a> Kiam leono ekkriis, kiu ne ektimos? kiam la Sinjoro, la Eternulo,  parolis, kiu tiam ne profetos?</p> 
 <p><a name="an_3:9">3:9</a> Auxdigu en la palacoj de Asxdod kaj en la palacoj de la lando Egipta, kaj diru:Kolektigxu sur la montoj de Samario, kaj rigardu, kia granda tumulto estas en gxi kaj kia granda rabado estas farata meze de gxi.</p> 
 <p><a name="an_3:10">3:10</a> Ili ne povoscias agi juste, diras la Eternulo; trezoroj, akiritaj per rabado kaj perfortado, estas en iliaj palacoj.</p> 
 <p><a name="an_3:11">3:11</a> Tial tiele diras la Sinjoro, la Eternulo:Malamiko aperos kaj cxirkauxos la landon, kaj li desxiros de vi vian forton, kaj viaj palacoj estos prirabitaj.</p> 
 <p><a name="an_3:12">3:12</a> Tiele diras la Eternulo:Kiel pasxtisto savas el la busxo de leono du krurojn aux parton de orelo, tiel savigxos la Izraelidoj, kiuj sidos en Samario sur la rando de lito kaj en Damasko sur kusxejo.</p> 
 <p><a name="an_3:13">3:13</a> Auxskultu, kaj atestu kontraux la domo de Jakob, diras la Sinjoro, la Eternulo, Dio Cebaot.</p> 
 <p><a name="an_3:14">3:14</a> CXar en la tago, kiam Mi punos Izraelon pro liaj krimoj, Mi punos ankaux la altarojn en Bet-El, kaj dehakitaj estos la kornoj de la altaro kaj falos sur la teron.</p> 
 <p><a name="an_3:15">3:15</a> Kaj Mi frapos la vintran domon kune kun la somera domo; kaj malaperos la domoj eburaj, kaj multe da domoj malaperos, diras la Eternulo.</p> 
 <p><a name="an_4:1">4:1</a> Auxskultu cxi tiun vorton, vi grasaj bovinoj, kiuj estas sur la monto de Samario, kiuj turmentas senhavulojn, premas malricxulojn, kaj kiuj diras al siaj mastroj:Venu, ni drinku.</p> 
 <p><a name="an_4:2">4:2</a> La Sinjoro, la Eternulo, jxuris per Sia sankteco, ke jen venos sur vin tagoj, kiam oni forportos vin per hokoj kaj viajn idojn per fisxhokoj.</p> 
 <p><a name="an_4:3">4:3</a> Kaj tra brecxoj vi eliros, cxiu aparte, kaj estos jxetitaj sur Harmonon,  diras la Eternulo.</p> 
 <p><a name="an_4:4">4:4</a> Iru en Bet-Elon, por peki, en Gilgalon, por multe krimi; alportu viajn oferojn cxiumatene kaj vian dekonajxon en cxiu tria tago.</p> 
 <p><a name="an_4:5">4:5</a> Incensu lauxdoferon el fermentajxo, kriu pri memvolaj oferoj, auxdigu pri ili; cxar tion vi amas, ho Izraelidoj, diras la Sinjoro, la Eternulo.</p> 
 <p><a name="an_4:6">4:6</a> Tial Mi donis al vi purecon de la dentoj en cxiuj viaj urboj kaj mankon de pano en cxiuj viaj lokoj; vi tamen ne revenis al Mi, diras la Eternulo.</p> 
 <p><a name="an_4:7">4:7</a> Mi ankaux rifuzis al vi la pluvon, kiam estis ankoraux tri monatoj antaux la rikolto; Mi donis pluvon super unu urbo, kaj super alia Mi ne donis pluvon; unu kampo estis pripluvata, kaj alia, ne pripluvita, elsekigxis.</p> 
 <p><a name="an_4:8">4:8</a> Kaj du, tri urboj iris al unu urbo, pro trinki akvon, kaj ne povis trinki suficxe; vi tamen ne revenis al Mi, diras la Eternulo.</p> 
 <p><a name="an_4:9">4:9</a> Mi frapis vin per brulsekigxo kaj velkigxo de la greno; viajn multajn gxardenojn, vinbergxardenojn, figarbojn, kaj olivarbojn formangxis rauxpoj;  vi tamen ne revenis al Mi, diras la Eternulo.</p> 
 <p><a name="an_4:10">4:10</a> Mi sendis sur vin peston sur la vojo al Egiptujo, Mi mortigis per glavo viajn junulojn kaj forkondukis viajn cxevalojn, kaj Mi levis la malbonodoron de via tendaro en viajn nazotruojn; vi tamen ne revenis al Mi, diras la Eternulo.</p> 
 <p><a name="an_4:11">4:11</a> Mi faris inter vi renverson, kiel Dio renversis Sodomon kaj Gomoran, kaj vi farigxis kiel brulanta sxtipo, savita el brulo; vi tamen ne revenis al Mi,  diras la Eternulo.</p> 
 <p><a name="an_4:12">4:12</a> Tial tiele Mi agos kun vi plue, ho Izrael; kaj cxar Mi tiele agos kun vi, tial pretigu vin renkonte al via Dio, ho Izrael.</p> 
 <p><a name="an_4:13">4:13</a> CXar Li estas Tiu, kiu faras montojn, kreas venton, diras al la homo,  kion cxi tiu intencas; Li faras la cxielrugxon kaj la nebulon; Li iras sur la altajxoj de la tero; Lia nomo estas Eternulo, Dio Cebaot.</p> 
 <p><a name="an_5:1">5:1</a> Auxskultu cxi tiun vorton, per kiu mi plorkantas pri vi, ho domo de Izrael.</p> 
 <p><a name="an_5:2">5:2</a> Falis kaj ne relevigxos la virgulino de Izrael; sxi estas jxetita sur la teron, kaj neniu sxin restarigos.</p> 
 <p><a name="an_5:3">5:3</a> CXar tiele diras la Sinjoro, la Eternulo:La urbo, kiu elirigas milon,  restos nur kun cento, kaj tiu, kiu elirigas centon, restos nur kun deko en la domo de Izrael.</p> 
 <p><a name="an_5:4">5:4</a> CXar tiele diras la Eternulo al la domo de Izrael:Turnu vin al Mi, kaj tiam vi vivos.</p> 
 <p><a name="an_5:5">5:5</a> Ne turnu vin al Bet-El, ne iru en Gilgalon, ne migru al Beer-SXeba; cxar Gilgal estos elpatrujigita kaj Bet-El farigxos senvalora.</p> 
 <p><a name="an_5:6">5:6</a> Turnu vin al la Eternulo, kaj vivu, por ke la domo de Jozef ne ekflamu kiel fajro, kiu ekstermos, kaj neniu estingos en Bet-El.</p> 
 <p><a name="an_5:7">5:7</a> La jugxon vi faras vermuto, kaj la veron vi jxetas sur la teron.</p> 
 <p><a name="an_5:8">5:8</a> Li kreis la Plejadojn kaj Orionon; Li faras el la mallumo matenon, kaj el la tago Li faras malluman nokton; Li vokas la akvon de la maro kaj versxas gxin sur la teron; Lia nomo estas Eternulo.</p> 
 <p><a name="an_5:9">5:9</a> Li sendas malfelicxon sur fortulon, kaj malfelicxo trafas urbon fortikigitan.</p> 
 <p><a name="an_5:10">5:10</a> Sed ili malamas tiun, kiu admonas ilin en la pordego, kaj ili abomenas tiun, kiu parolas honestajxon.</p> 
 <p><a name="an_5:11">5:11</a> Tial pro tio, ke vi premas senhavulon kaj forprenas de li la panon per grandaj impostoj, vi konstruos domojn el hakitaj sxtonoj, sed vi ne logxos en ili; vi plantos cxarmajn vinbergxardenojn, sed vi ne trinkos ilian vinon.</p> 
 <p><a name="an_5:12">5:12</a> CXar Mi scias, kiel multaj estas viaj krimoj kaj kiel gravaj estas viaj pekoj:vi premas virtulon, vi prenas subacxeton, vi forpusxas malricxulojn en la pordego.</p> 
 <p><a name="an_5:13">5:13</a> Tial la sagxulo silentas en cxi tiu tempo, cxar gxi estas tempo malbona.</p> 
 <p><a name="an_5:14">5:14</a> Sercxu bonon, ne malbonon, por ke vi vivu; tiam la Eternulo, Dio Cebaot,  estos kun vi, kiel vi diras.</p> 
 <p><a name="an_5:15">5:15</a> Malamu la malbonon, amu la bonon, kaj starigu en la pordego justecon;  eble la Eternulo, Dio Cebaot, indulgos la restintojn de Jozef.</p> 
 <p><a name="an_5:16">5:16</a> Tial tiele diras la Eternulo, Dio Cebaot, la Sinjoro:Sur cxiuj placoj estos plorado, sur cxiuj stratoj oni dirados:Ho ve, ho ve! kaj oni vokos la plugiston, por plori, kaj la sciantojn de funebraj kantoj, por plorkanti.</p> 
 <p><a name="an_5:17">5:17</a> Kaj en cxiuj vinbergxardenoj estos plorado, kiam Mi trairos meze de vi,  diras la Eternulo.</p> 
 <p><a name="an_5:18">5:18</a> Ve al tiuj, kiuj deziras vidi la tagon de la Eternulo! por kio vi gxin deziras? la tago de la Eternulo estas malluma, ne luma.</p> 
 <p><a name="an_5:19">5:19</a> Tiel same, kiel se iu forkuras de leono kaj lin kaptas urso, aux li venis hejmen kaj apogis sian manon al muro kaj lin pikas serpento.</p> 
 <p><a name="an_5:20">5:20</a> Malluma estos ja la tago de la Eternulo, ne luma; malluma kaj sen ia brilo.</p> 
 <p><a name="an_5:21">5:21</a> Mi malamas, Mi abomenas viajn festojn, kaj Mi ne flaras la oferojn de viaj solenaj tagoj.</p> 
 <p><a name="an_5:22">5:22</a> Kiam vi alportas al Mi bruloferojn kaj viajn farunoferojn, Mi ne akceptas ilin, kaj viajn grasajn dankoferojn Mi ne rigardas.</p> 
 <p><a name="an_5:23">5:23</a> Forigu de Mi la bruon de viaj kantoj, la sonadon de viaj psalteroj Mi ne volas auxskulti.</p> 
 <p><a name="an_5:24">5:24</a> Sed justeco fluu kiel akvo, kaj vero kiel potenca torento.</p> 
 <p><a name="an_5:25">5:25</a> CXu bucxoferojn kaj farunoferojn vi alportadis al Mi en la dezerto dum kvardek jaroj, ho domo de Izrael?</p> 
 <p><a name="an_5:26">5:26</a> Vi portis la tabernaklon de via Molehx, la kolonon de via idolo, la stelon de via dio, kiun vi faris al vi.</p> 
 <p><a name="an_5:27">5:27</a> Tial Mi elpatrujigos vin trans Damaskon, diras la Eternulo, kies nomo estas Dio Cebaot.</p> 
 <p><a name="an_6:1">6:1</a> Ve al la senzorguloj en Cion, kaj al tiuj, kiuj fidas la monton de Samario, al la eminentuloj de la unuauloj inter la nacioj, al kiuj sin turnas la domo de Izrael!</p> 
 <p><a name="an_6:2">6:2</a> Iru al Kalne, kaj rigardu; de tie iru en la grandan HXamat, poste iru al Gat de la Filisxtoj:cxu ili estas pli bonaj ol tiuj regnoj, cxu iliaj limoj estas pli vastaj ol viaj limoj?</p> 
 <p><a name="an_6:3">6:3</a> Tiuj, kiu pensas, ke la tago de malfelicxo estas malproksima, kaj tenas sin proksime de la segxo de maljusteco;</p> 
 <p><a name="an_6:4">6:4</a> kiuj kusxas sur eburaj litoj kaj dorlotas sin sur sia kusxejo, mangxas la plej bonajn sxafojn el la sxafaro kaj bovidojn el la nutrejo;</p> 
 <p><a name="an_6:5">6:5</a> kiuj tintas sur psalteroj, pensante, ke ili estas muzikistoj egalaj al David;</p> 
 <p><a name="an_6:6">6:6</a> kiuj trinkas vinon el grandaj kalikoj, sxmiras sin per la plej bonaj oleajxoj, kaj ne zorgas pri la mizero de Jozef:</p> 
 <p><a name="an_6:7">6:7</a> ili tial nun estos la unuaj, kiuj iros en forkaptitecon, kaj la gxojkriado de la dorlotigxantoj finigxos.</p> 
 <p><a name="an_6:8">6:8</a> La Sinjoro, la Eternulo, jxuris per Si mem, diras la Eternulo, Dio Cebaot:Mi abomenas la fierecon de Jakob, kaj liajn palacojn Mi malamas; Mi transdonos la urbon kun cxio, kion gxi enhavas.</p> 
 <p><a name="an_6:9">6:9</a> Kaj se dek homoj restos en unu domo, ili ankaux mortos.</p> 
 <p><a name="an_6:10">6:10</a> Kaj prenos ilin ilia amiko aux kadavrobruliganto, por elporti la ostojn el la domo, kaj li diros al tiu, kiu estas cxe la domo:CXu estas ankoraux iu cxe vi? Kaj cxi tiu respondos:Neniu plu. Kaj tiu diros:Silentu, oni ne devas elparoli la nomon de la Eternulo.</p> 
 <p><a name="an_6:11">6:11</a> CXar jen la Eternulo donas ordonon frapi la grandajn domojn per fendoj kaj la malgrandajn domojn per brecxoj.</p> 
 <p><a name="an_6:12">6:12</a> CXu kuras cxevaloj sur roko? cxu oni povas plugi gxin per bovoj? Vi tamen faris la jugxon veneno, kaj la frukton de la vero vi faris vermuto.</p> 
 <p><a name="an_6:13">6:13</a> Vi gxojas pro senvalorajxoj; vi diras:CXu ne per nia forto ni akiris al ni potencon?</p> 
 <p><a name="an_6:14">6:14</a> Jen, diras la Eternulo, Dio Cebaot, Mi levos kontraux vin, ho domo de Izrael, nacion, kiu premos vin de HXamat gxis la torento de la stepo.</p> 
 <p><a name="an_7:1">7:1</a> Tian vizion donis al mi la Sinjoro, la Eternulo:jen Li kreis akridojn en la komenco de kreskado de la postfalcxajxo; la postfalcxajxo aperis post la falcxado por la regxo.</p> 
 <p><a name="an_7:2">7:2</a> Kiam ili finis la mangxadon de la herbo sur la tero, mi diris:Ho Sinjoro,  ho Eternulo, volu pardoni! Kiu restarigos Jakobon? li estas ja malgranda.</p> 
 <p><a name="an_7:3">7:3</a> Tiam la Eternulo bedauxris tion:Tio ne estos, diris la Eternulo.</p> 
 <p><a name="an_7:4">7:4</a> Tian vizion donis al mi la Sinjoro, la Eternulo:jen la Sinjoro, la Eternulo, proklamis jugxon per fajro, ke gxi ekstermu la grandan abismon kaj ekstermu la kampojn.</p> 
 <p><a name="an_7:5">7:5</a> Kaj mi diris:Ho Sinjoro, ho Eternulo, volu haltigi! Kiu restarigos Jakobon? li estas ja malgranda.</p> 
 <p><a name="an_7:6">7:6</a> La Eternulo bedauxris ankaux tion:Tio ne estos, diris la Sinjoro, la Eternulo.</p> 
 <p><a name="an_7:7">7:7</a> Li donis al mi tian vizion:jen la Sinjoro staris sur murego vertikala,  kaj vertikalon Li tenis en Sia mano.</p> 
 <p><a name="an_7:8">7:8</a> Kaj la Eternulo diris al mi:Kion vi vidas, Amos? Mi respondis:Vertikalon.  Kaj la Sinjoro diris:Jen Mi metos vertikalon meze de Mia popolo Izrael; Mi ne plu indulgos gxin;</p> 
 <p><a name="an_7:9">7:9</a> kaj dezertigxos la altajxoj de Isaak, kaj la sanktejoj de Izrael estos ruinigitaj; kaj Mi levos Min kun glavo kontraux la domon de Jerobeam.</p> 
 <p><a name="an_7:10">7:10</a> Amacja, pastro el Bet-El, sendis al Jerobeam, regxo de Izrael, por diri:Amos faras kontraux vi ribelon meze de la domo de Izrael; la lando ne povas toleri cxiujn liajn vortojn;</p> 
 <p><a name="an_7:11">7:11</a> cxar tiele diras Amos:Jerobeam mortos de glavo, kaj Izrael estos forkondukita el sia lando.</p> 
 <p><a name="an_7:12">7:12</a> Kaj Amacja diris al Amos:Ho viziisto, iru kaj forkuru en la landon de Jehuda, tie nutru vin, kaj tie profetu;</p> 
 <p><a name="an_7:13">7:13</a> sed en Bet-El ne plu profetu, cxar gxi estas sanktejo de la regxo kaj domo de la regno.</p> 
 <p><a name="an_7:14">7:14</a> Amos respondis kaj diris al Amacja:Mi ne estas profeto, nek filo de profeto, mi estas nur pasxtisto, kaj mi kultivas sikomorojn;</p> 
 <p><a name="an_7:15">7:15</a> sed la Eternulo prenis min de la sxafaro, kaj la Eternulo diris al mi:Iru kaj profetu al Mia popolo Izrael.</p> 
 <p><a name="an_7:16">7:16</a> Kaj nun auxskultu la vorton de la Eternulo:Vi diras:Ne profetu pri Izrael, kaj ne prediku pri la domo de Isaak;</p> 
 <p><a name="an_7:17">7:17</a> tial tiele diras la Eternulo:Via edzino malcxastos en la urbo, viaj filoj kaj viaj filinoj falos de glavo, via tero estos dividita per la sxnuro,  kaj vi mortos sur tero malpura; kaj Izrael estos forkondukita el sia lando.</p> 
 <p><a name="an_8:1">8:1</a> Tian vizion donis al mi la Sinjoro, la Eternulo:mi vidis korbon kun maturaj fruktoj.</p> 
 <p><a name="an_8:2">8:2</a> Kaj Li diris:Kion vi vidas, Amos? Mi respondis:Korbon kun maturaj fruktoj. Tiam la Eternulo diris al mi:Venis la fino por Mia popolo Izrael; Mi ne plu indulgos gxin.</p> 
 <p><a name="an_8:3">8:3</a> La kantoj de la palaco farigxos lamentoj en tiu tago, diras la Sinjoro,  la Eternulo; estos multe da kadavroj; sur cxiu loko oni jxetos ilin silente.</p> 
 <p><a name="an_8:4">8:4</a> Auxskultu cxi tion, vi, kiuj penas engluti la malricxulojn kaj pereigi la humilulojn de la tero,</p> 
 <p><a name="an_8:5">8:5</a> kaj kiuj diras:Kiam pasos la monatkomenco, ke ni povu vendadi grenon? kaj la sabato, ke ni povu malfermi la grenejon? Ni malgrandigos la mezuron, ni pligrandigos la prezon, kaj ni trompos per falsa pesilo;</p> 
 <p><a name="an_8:6">8:6</a> ni acxetos senhavulojn per mono kaj malricxulon per paro da sxuoj, kaj grenventumajxon ni vendos kun la greno.</p> 
 <p><a name="an_8:7">8:7</a> La Eternulo jxuris per la gloro de Jakob:Neniam Mi forgesos cxiujn iliajn farojn.</p> 
 <p><a name="an_8:8">8:8</a> CXu pro tio ne ektremos la tero, ne ekploros cxiuj gxiaj logxantoj? GXi tuta ekskuigxos kiel lago, gxi levigxos kaj mallevigxos kiel la Rivero de Egiptujo.</p> 
 <p><a name="an_8:9">8:9</a> En tiu tago, diras la Sinjoro, la Eternulo, Mi subirigos la sunon en tagmezo, kaj Mi mallumigos la teron meze de luma tago.</p> 
 <p><a name="an_8:10">8:10</a> Mi aliformigos viajn festojn en funebron kaj cxiujn viajn kantojn en lamentojn; Mi metos sakajxon sur cxiujn lumbojn kaj kalvon sur cxiun kapon;  Mi aperigos cxe ili funebron, kiel pri sola filo, kaj ilia fino estos tago de maldolcxeco.</p> 
 <p><a name="an_8:11">8:11</a> Jen venos tagoj, diras la Sinjoro, la Eternulo, kaj Mi sendos malsaton en la landon, ne malsaton pri pano kaj ne soifon pri akvo, sed soifon por auxskultado de la vortoj de la Eternulo.</p> 
 <p><a name="an_8:12">8:12</a> Kaj ili vagados de maro gxis maro, kaj de nordo gxis oriento ili migrados, por sercxi la vorton de la Eternulo, sed ili ne trovos.</p> 
 <p><a name="an_8:13">8:13</a> En tiu tago senfortigxos de soifo la belaj junulinoj kaj la junuloj,</p> 
 <p><a name="an_8:14">8:14</a> kiuj nun jxuras per la peko de Samario, kaj diras:Kiel vivas via dio, ho Dan! kiel floras la vojo al Beer-SXeba! ili falos, kaj ne plu relevigxos.</p> 
 <p><a name="an_9:1">9:1</a> Mi vidis la Eternulon, kiu staris super la altaro; kaj Li diris:Frapu la kapitelon, ke la fostoj ekskuigxu kaj la pecoj falu sur la kapojn de cxiuj;  kaj ilian naskitaron Mi mortigos per glavo, neniu el ili forkuros, neniu el ili savigxos.</p> 
 <p><a name="an_9:2">9:2</a> Ecx se ili enfosus sin en SXeolon, ecx de tie Mia mano ilin prenos; ecx se ili suprenirus en la cxielon, Mi de tie depusxos ilin.</p> 
 <p><a name="an_9:3">9:3</a> Se ili kasxus sin sur la supro de Karmel, Mi tie elsercxos kaj prenos ilin; se ili kasxigxus for de Miaj okuloj sur la fundo de la maro, ecx tie Mi ordonos al la serpento, ke gxi piku ilin.</p> 
 <p><a name="an_9:4">9:4</a> Se ili iros en forkaptitecon antaux siaj malamikoj, ankaux tie Mi ordonos al la glavo mortigi ilin. Mi direktos sur ilin Miajn okulojn por malfelicxo,  ne por bono.</p> 
 <p><a name="an_9:5">9:5</a> La Sinjoro, la Eternulo Cebaot, ektusxas landon, kaj gxi tiam fandigxas,  kaj cxiuj logxantoj ploras; gxi tuta ekskuigxas kiel lago, mallevigxas kiel la Rivero de Egiptujo.</p> 
 <p><a name="an_9:6">9:6</a> Li konstruis Sian logxejon en la cxielo, kaj Sian firmamenton Li fundamentis sur la tero; Li vokas la akvon de la maro kaj versxas gxin sur la teron; Lia nomo estas Eternulo.</p> 
 <p><a name="an_9:7">9:7</a> CXu vi ne estas por Mi kiel la Etiopoj, ho Izraelidoj? diras la Eternulo;  cxu Mi ne elkondukis Izraelon el la lando Egipta, la Filisxtojn el Kaftor,  kaj la Sirianojn el Kir?</p> 
 <p><a name="an_9:8">9:8</a> Jen la okuloj de la Sinjoro, la Eternulo, estas direktitaj sur la pekan regnon, kaj Mi ekstermos gxin de sur la tero; tamen ne tute Mi ekstermos la domon de Jakob, diras la Eternulo.</p> 
 <p><a name="an_9:9">9:9</a> Jen Mi ordonos, kaj disjxetigos la domon de Izrael inter cxiujn naciojn,  kiel oni disjxetas per kribrilo, kaj ecx unu grajno ne falos sur la teron.</p> 
 <p><a name="an_9:10">9:10</a> De glavo mortos cxiuj pekuloj de Mia popolo, kiuj diras:Malfelicxo ne alproksimigxos al ni kaj ne trafos nin.</p> 
 <p><a name="an_9:11">9:11</a> En tiu tempo Mi restarigos la falintan tabernaklon de David, Mi resxtopos gxiajn brecxojn, Mi restarigos la detruitajxon, kaj Mi rekonstruos gxin, kiel en la tempo antikva,</p> 
 <p><a name="an_9:12">9:12</a> por ke ili ekposedu la restajxon de Edom kaj ankaux cxiujn naciojn,  inter kiuj estos proklamata Mia nomo, diras la Eternulo, kiu tion faras.</p> 
 <p><a name="an_9:13">9:13</a> Jen venos tagoj, diras la Eternulo, kiam la pluganto renkontigxos kun la rikoltanto, la vinberpremanto kun la semanto; kaj la montoj elgutigos dolcxan sukon, kaj cxiuj montetoj farigxos fruktoportaj.</p> 
 <p><a name="an_9:14">9:14</a> Kaj Mi revenigos la forkaptitojn de Mia popolo Izrael, ili rekonstruos la ruinigitajn urbojn, enlogxigxos, plantos vinbergxardenojn kaj trinkos ilian vinon, arangxos gxardenojn kaj mangxos iliajn fruktojn.</p> 
 <p><a name="an_9:15">9:15</a> Kaj Mi replantos ilin sur ilia tero, kaj ili ne plu estos elsxirataj el sia tero, kiun Mi donis al ili, diras la Eternulo, via Dio.</p> 
 <p></p><hr>
 <center>
 <a href="oba.htm">Next: Obadiah</a></center>
 </body>