<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="joh.htm">Previous</a> 
 <a href="rom.htm">Next</a> 
 </center>
 <hr>
  <h3 align="center">Esperanto Bible: Acts</h3> 
 <p><a name="an_1:1">1:1</a> La unuan historion mi faris, ho Teofilo, pri cxio, kion Jesuo komencis fari kaj instrui,</p> 
 <p><a name="an_1:2">1:2</a> gxis la tago, kiam li estis akceptita supren, doninte ordonon per la Sankta Spirito al la apostoloj, kiujn li elektis;</p> 
 <p><a name="an_1:3">1:3</a> al kiuj ankaux post sia suferado li montris sin vivanta per multaj pruvoj, dum kvardek tagoj aperante al ili kaj parolante pri la aferoj de la regno de Dio;</p> 
 <p><a name="an_1:4">1:4</a> kaj kunestante, li admonis ilin ne foriri el Jerusalem, sed atendi tiun promeson de la Patro, pri kiu (li diris) vi auxdis de mi;</p> 
 <p><a name="an_1:5">1:5</a> cxar kiel Johano baptis per akvo, vi baptigxos per la Sankta Spirito post ne multe da tagoj.</p> 
 <p><a name="an_1:6">1:6</a> Ili do, kunveninte, demandis lin, dirante:Sinjoro, cxu en cxi tiu tempo vi restarigas la regadon al Izrael?</p> 
 <p><a name="an_1:7">1:7</a> Kaj li diris al ili:Ne apartenas al vi scii tempojn aux epokojn, kiujn la Patro rezervis en Sia auxtoritato.</p> 
 <p><a name="an_1:8">1:8</a> Sed vi ricevos povon, kiam la Sankta Spirito venos sur vin; kaj vi estos miaj atestantoj en Jerusalem kaj en la tuta Judujo kaj Samario kaj gxis la plej malproksima parto de la tero.</p> 
 <p><a name="an_1:9">1:9</a> Kaj tion dirinte, li suprenlevigxis, ankoraux dum ili rigardis, kaj nubo ricevis lin for de iliaj okuloj.</p> 
 <p><a name="an_1:10">1:10</a> Kaj dum ili fikse rigardis al la cxielo, kiam li foriris, jen staris apud ili du viroj blanke vestitaj;</p> 
 <p><a name="an_1:11">1:11</a> kiuj ankaux diris:Viroj Galileanoj, kial vi staras rigardantaj al la cxielo? cxi tiu Jesuo, kiu estas prenita supren for de vi en la cxielon, tiel same revenos, kiel vi vidis lin iranta en la cxielon.</p> 
 <p><a name="an_1:12">1:12</a> Tiam ili iris returne al Jerusalem de la monteto nomata Olivarba, kiu estas proksime de Jerusalem, en la distanco de sabata vojagxo.</p> 
 <p><a name="an_1:13">1:13</a> Kaj kiam ili envenis, ili supreniris en la supran cxambron, kie logxis Petro kaj Johano kaj Jakobo kaj Andreo, Filipo kaj Tomaso, Bartolomeo kaj Mateo, Jakobo, filo de Alfeo, kaj Simon, la Fervorulo, kaj Judas, filo de Jakobo.</p> 
 <p><a name="an_1:14">1:14</a> CXiuj cxi tiuj unuanime persistis en pregxado kaj petado, kun la virinoj, kaj Maria, la patrino de Jesuo, kaj kun liaj fratoj.</p> 
 <p><a name="an_1:15">1:15</a> Kaj en tiuj tagoj Petro, starigxinte meze de la fratoj, diris (kaj multego da personoj estis kune, cxirkaux cent dudek):</p> 
 <p><a name="an_1:16">1:16</a> Fratoj, estis necese, ke plenumigxu tiu Skribo, kiun la Sankta Spirito antauxparolis per la busxo de David pri Judas, kiu farigxis gvidanto al tiuj,  kiuj kaptis Jesuon.</p> 
 <p><a name="an_1:17">1:17</a> CXar li estis kalkulita inter ni kaj ricevis sian parton en cxi tiu servado.</p> 
 <p><a name="an_1:18">1:18</a> (Tiu ja akiris kampon per la rekompenco de sia maljusteco, kaj falinte kapantauxe, li diskrevis meze, kaj cxiuj liaj internajxoj elsxutigxis.</p> 
 <p><a name="an_1:19">1:19</a> Kaj tio farigxis sciata al cxiuj logxantoj en Jerusalem, tiel ke en ilia dialekto tiu kampo estas nomita Akeldama, tio estas, Kampo de Sango.)</p> 
 <p><a name="an_1:20">1:20</a> CXar estas skribite en la Psalmaro:      Lia logxejo dezertigxu,   Kaj en gxi ne ekzistu logxanto;  kaj:      Lian oficon ricevu alia.</p> 
 <p><a name="an_1:21">1:21</a> El tiuj viroj do, kiuj nin akompanis dum la tuta tempo, en kiu la Sinjoro Jesuo eniris kaj eliris inter ni,</p> 
 <p><a name="an_1:22">1:22</a> komencante de la bapto de Johano gxis la tago, kiam li estis akceptita supren for de ni, unu devas esti atestanto kun ni pri lia relevigxo.</p> 
 <p><a name="an_1:23">1:23</a> Kaj ili starigis du:Jozefon, nomatan Barsabas, kies alnomo estis Justo,  kaj Mattiason.</p> 
 <p><a name="an_1:24">1:24</a> Kaj pregxante, ili diris:Vi, ho Sinjoro, kiu konas la korojn de cxiuj,  elmontru, kiun el cxi tiuj du Vi elektis,</p> 
 <p><a name="an_1:25">1:25</a> por ricevi la parton en cxi tiu servado kaj apostoleco, de kiu Judas forfalis, por iri al sia propra loko.</p> 
 <p><a name="an_1:26">1:26</a> Kaj ili lotis pri tio, kaj la loto falis por Mattias; kaj li estis alkalkulita al la dek unu apostoloj.</p> 
 <p><a name="an_2:1">2:1</a> Kaj kiam venis la Pentekosta tago, ili cxiuj estis unuanime en unu loko.</p> 
 <p><a name="an_2:2">2:2</a> Kaj subite venis el la cxielo sono kvazaux blovego de forta vento, kaj gxi plenigis la tutan domon, kie ili sidis.</p> 
 <p><a name="an_2:3">2:3</a> Kaj al ili aperis disirantaj langoj kvazaux el fajro, kaj sidigxis sur cxiun el ili.</p> 
 <p><a name="an_2:4">2:4</a> Kaj cxiuj plenigxis de la Sankta Spirito, kaj komencis paroli aliajn lingvojn, kiel la Spirito donis al ili parolpovon.</p> 
 <p><a name="an_2:5">2:5</a> Kaj en Jerusalem tiam logxis piaj Judoj el cxiu nacio sub la cxielo.</p> 
 <p><a name="an_2:6">2:6</a> Kaj kiam auxdigxis tiu sono, la homamaso kunvenis kaj miregis, cxar cxiu aparte auxdis ilin paroli per lia propra dialekto.</p> 
 <p><a name="an_2:7">2:7</a> Kaj cxiuj konfuzigxis kaj miris, dirante unu al alia:Rigardu! cxu ne estas Galileanoj cxiuj tiuj parolantoj?</p> 
 <p><a name="an_2:8">2:8</a> Kiel do ni auxdas cxiu en sia dialekto, en kiu ni naskigxis?</p> 
 <p><a name="an_2:9">2:9</a> Partoj kaj Medoj kaj Elamanoj, kaj logxantoj en Mezopotamio, Judujo,  Kapadokio, Ponto kaj Azio,</p> 
 <p><a name="an_2:10">2:10</a> Frigio kaj Pamfilio, Egiptujo kaj la partoj de Libio apud Kireno, kaj paslogxantaj Romanoj, Judoj kaj prozelitoj,</p> 
 <p><a name="an_2:11">2:11</a> Kretanoj kaj Araboj-ni auxdas ilin paroli en niaj lingvoj la mirindajxojn de Dio.</p> 
 <p><a name="an_2:12">2:12</a> Kaj cxiuj konfuzigxis kaj embarasigxis, dirante unu al alia:Kion cxi tio signifas?</p> 
 <p><a name="an_2:13">2:13</a> Sed aliaj moke diris:Ili estas plenaj de mosto.</p> 
 <p><a name="an_2:14">2:14</a> Sed Petro, starigxinte kun la dek unu, levis sian vocxon kaj parolis al ili, dirante:Ho Judoj kaj cxiuj logxantaj en Jerusalem, cxi tio estu al vi sciata, kaj auxskultu miajn vortojn.</p> 
 <p><a name="an_2:15">2:15</a> CXar cxi tiuj ne estas ebriaj, kiel vi supozas, cxar estas la tria horo de la tago;</p> 
 <p><a name="an_2:16">2:16</a> sed jen tio, kio estis dirita per la profeto Joel:</p> 
 <p><a name="an_2:17">2:17</a> Kaj en la lasta tempo, diras Dio,   Mi elversxos Mian spiriton sur cxiun karnon;   Kaj viaj filoj kaj viaj filinoj profetos,   Kaj viaj junuloj havos viziojn,   Kaj viaj maljunuloj havos songxojn;</p> 
 <p><a name="an_2:18">2:18</a> Kaj ecx sur Miajn sklavojn kaj Miajn sklavinojn en tiu tempo  Mi elversxos Mian spiriton,   Kaj ili profetos.</p> 
 <p><a name="an_2:19">2:19</a> Kaj Mi donos miraklojn en la cxielo supre,   Kaj signojn sur la tero malsupre:   Sangon, fajron, kaj vaporon de fumo;</p> 
 <p><a name="an_2:20">2:20</a> La suno farigxos malluma,   Kaj la luno farigxos sanga,   Antaux ol venos la granda kaj majesta tago de la Eternulo;</p> 
 <p><a name="an_2:21">2:21</a> Kaj cxiu, kiu vokos la nomon de la Eternulo, savigxos.</p> 
 <p><a name="an_2:22">2:22</a> Izraelidoj, auxskultu la jenajn vortojn:Jesuon, la Nazaretanon, viron de Dio, elmontritan al vi per potencajxoj kaj mirakloj kaj signoj, kiujn Dio faris per li meze de vi, kiel vi mem scias,</p> 
 <p><a name="an_2:23">2:23</a> lin, laux la difinita intenco kaj antauxscio de Dio transdonitan, vi per la manoj de senlegxuloj krucumis kaj mortigis;</p> 
 <p><a name="an_2:24">2:24</a> lin Dio levis, malliginte la suferojn de morto, cxar estis neeble, ke li estu tenata de gxi.</p> 
 <p><a name="an_2:25">2:25</a> CXar David diris pri li:   CXiam mi vidis la Eternulon antaux mi,   CXar Li estas cxe mia dekstra mano, por ke mi ne falu;</p> 
 <p><a name="an_2:26">2:26</a> Tial gxojis mia koro, ravigxis mia lango,   Ecx mia karno ripozas en espero;</p> 
 <p><a name="an_2:27">2:27</a> CXar Vi ne lasos mian animon al SXeol,   Vi ne permesos, ke Via sanktulo forputru.</p> 
 <p><a name="an_2:28">2:28</a> Vi konigis al mi la vojojn de la vivo,   Vi plenigos min per gxojo antaux Vi.</p> 
 <p><a name="an_2:29">2:29</a> Fratoj, mi povas libere paroli al vi pri la patriarko David, ke li mortis kaj estis enterigita, kaj lia tombo estas cxe ni gxis la nuna tago.</p> 
 <p><a name="an_2:30">2:30</a> Estante do profeto, kaj sciante, ke Dio jxuris al li per jxuro, sidigi sur lia trono iun el la frukto de liaj lumboj,</p> 
 <p><a name="an_2:31">2:31</a> li, antauxvidante, parolis pri la relevo de la Kristo, ke li ne estos lasita al SXeol, kaj lia karno ne forputros.</p> 
 <p><a name="an_2:32">2:32</a> CXi tiun Jesuon relevis Dio, pri kio ni cxiuj estas atestantoj.</p> 
 <p><a name="an_2:33">2:33</a> Levite do gxis dekstre de Dio, kaj ricevinte de la Patro la promeson de la Sankta Spirito, li elversxis tion, kion vi vidas kaj auxdas.</p> 
 <p><a name="an_2:34">2:34</a> CXar David ne supreniris en la cxielojn; sed li mem diris:   La Eternulo diris al mia Sinjoro:Sidu dekstre de Mi,</p> 
 <p><a name="an_2:35">2:35</a> GXis Mi faros viajn malamikojn benketo por viaj piedoj.</p> 
 <p><a name="an_2:36">2:36</a> Kun certeco do sciu la tuta domo de Izrael, ke tiun Jesuon, kiun vi krucumis, Dio faris Sinjoro kaj Kristo.</p> 
 <p><a name="an_2:37">2:37</a> Kaj auxdinte tion, ili estis pikitaj en la koro, kaj diris al Petro kaj la aliaj apostoloj:Kion ni faru, fratoj?</p> 
 <p><a name="an_2:38">2:38</a> Kaj Petro diris al ili:Ekpentu, kaj baptigxu cxiu el vi en la nomo de Jesuo Kristo por forigo de pekoj, kaj vi ricevos la donacon de la Sankta Spirito.</p> 
 <p><a name="an_2:39">2:39</a> CXar la promeso estas por vi kaj por viaj infanoj, kaj por cxiuj gxis malproksime, kiujn alvokos la Eternulo, nia Dio.</p> 
 <p><a name="an_2:40">2:40</a> Kaj per multaj aliaj paroloj li atestis kaj alvokis ilin, dirante:Savu vin el cxi tiu perversa generacio.</p> 
 <p><a name="an_2:41">2:41</a> Tiuj do, kiuj akceptis lian parolon, baptigxis, kaj en tiu tago aldonigxis cxirkaux tri mil animoj.</p> 
 <p><a name="an_2:42">2:42</a> Kaj ili persistis en la instruo de la apostoloj kaj en la kunuleco, en la dispecigo de pano kaj en pregxoj.</p> 
 <p><a name="an_2:43">2:43</a> Kaj cxiu animo havis timon, kaj multaj mirakloj kaj signoj farigxis per la apostoloj.</p> 
 <p><a name="an_2:44">2:44</a> Kaj cxiuj kredantoj estis kune, kaj havis cxion komuna;</p> 
 <p><a name="an_2:45">2:45</a> kaj ili vendis siajn havojn kaj posedajxojn, kaj dividis ilin al cxiuj laux cxies aparta bezono.</p> 
 <p><a name="an_2:46">2:46</a> Kaj cxiutage, vizitadante unuanime la templon, kaj dispecigante panon dome, ili prenis sian nutrajxon kun gxojo kaj unueco de koro,</p> 
 <p><a name="an_2:47">2:47</a> lauxdante Dion kaj havante favoron cxe la tuta popolo. Kaj la Sinjoro aldonis cxiutage al la eklezio la savatojn.</p> 
 <p><a name="an_3:1">3:1</a> Kaj Petro kaj Johano estis suprenirantaj en la templon je la horo de pregxado, la nauxa.</p> 
 <p><a name="an_3:2">3:2</a> Kaj unu viro, lama de la patrina ventro, estis portata; oni lin metis cxiutage apud tiu pordego de la templo, kiu estas nomata La Bela, por ke li petu pri almozoj la enirantojn en la templon;</p> 
 <p><a name="an_3:3">3:3</a> tiu, vidante Petron kaj Johanon enirontajn en la templon, petis almozon.</p> 
 <p><a name="an_3:4">3:4</a> Kaj Petro, fikse rigardante lin, kun Johano, diris:Rigardu nin.</p> 
 <p><a name="an_3:5">3:5</a> Kaj li atentis ilin, atendante ricevi ion de ili.</p> 
 <p><a name="an_3:6">3:6</a> Kaj Petro diris:Nek argxentajxon nek orajxon mi havas, sed kion mi havas,  tion mi donas al vi. En la nomo de Jesuo Kristo, la Nazaretano, piediru.</p> 
 <p><a name="an_3:7">3:7</a> Kaj li prenis lin per la dekstra mano kaj lin levis; kaj tuj liaj plandoj kaj liaj maleolostoj fortigxis.</p> 
 <p><a name="an_3:8">3:8</a> Kaj li suprensalte starigxis, kaj piediris; kaj li eniris kun ili en la templon, piedirante kaj saltante, kaj lauxdante Dion.</p> 
 <p><a name="an_3:9">3:9</a> Kaj la tuta popolo vidis lin piedirantan kaj lauxdantan Dion;</p> 
 <p><a name="an_3:10">3:10</a> kaj ili rekonis lin, ke li estas tiu, kiu sidis por almozo apud la Bela Pordego de la templo, kaj ili plenigxis de mirego kaj konfuzigxo pri tio, kio okazis al li.</p> 
 <p><a name="an_3:11">3:11</a> Kaj dum li tenis Petron kaj Johanon, la tuta popolo kunkuris al ili en la portiko nomata Salomona, miregante.</p> 
 <p><a name="an_3:12">3:12</a> Kaj Petro, vidante tion, respondis al la popolo:Izraelidoj, kial vi miras pri cxi tio? kaj kial vi fikse rigardas nin, kvazaux per propra potenco aux pieco ni igis lin piediri?</p> 
 <p><a name="an_3:13">3:13</a> La Dio de Abraham kaj de Isaak kaj de Jakob, la Dio de niaj patroj,  gloris Sian Servanton Jesuo, kiun vi transdonis, kaj malkonfesis antaux la vizagxo de Pilato, kiam cxi tiu decidis liberigi lin.</p> 
 <p><a name="an_3:14">3:14</a> Sed vi malkonfesis la Sanktulon kaj Justulon, kaj petis, ke mortiginto estu donita al vi,</p> 
 <p><a name="an_3:15">3:15</a> kaj mortigis la Estron de la vivo, kiun Dio relevis el la mortintoj, pri kio ni estas atestantoj.</p> 
 <p><a name="an_3:16">3:16</a> Kaj lia nomo, per fido en lia nomo, fortigis cxi tiun, kiun vi vidas kaj konas; kaj la fido, kiu estas per li, donis al li cxi tiun plensanecon antaux vi cxiuj.</p> 
 <p><a name="an_3:17">3:17</a> Kaj nun, fratoj, mi scias, ke vi agis de nescio, kiel ankaux viaj regantoj.</p> 
 <p><a name="an_3:18">3:18</a> Sed tiel Dio plenumis tion, kion Li antauxanoncis per la busxo de cxiuj profetoj, ke Lia Kristo suferos.</p> 
 <p><a name="an_3:19">3:19</a> Pentu do, kaj konvertigxu, por ke viaj pekoj estu forvisxitaj, por ke venu tempoj de refresxigxo de la vizagxo de la Eternulo,</p> 
 <p><a name="an_3:20">3:20</a> kaj por ke Li sendu la por vi difinitan Kriston, Jesuon,</p> 
 <p><a name="an_3:21">3:21</a> kiun la cxielo devas ricevi gxis la tempoj de restarigo de cxio, pri kiuj parolis Dio per la busxo de Siaj sanktaj profetoj jam de antikva tempo.</p> 
 <p><a name="an_3:22">3:22</a> CXar Moseo diris:Profeton el viaj fratoj, similan al mi, starigos por vi la Eternulo, via Dio; lin auxskultu pri cxio ajn, kion li al vi parolos.</p> 
 <p><a name="an_3:23">3:23</a> Kaj cxiu animo, kiu ne auxskultos tiun profeton, ekstermigxos el la popolo.</p> 
 <p><a name="an_3:24">3:24</a> Kaj cxiuj profetoj de post Samuel kaj liaj posteuloj, kiuj parolis,  antauxanoncis ankaux tiujn tagojn.</p> 
 <p><a name="an_3:25">3:25</a> Vi estas la filoj de la profetoj, kaj de la interligo, kiun Dio faris kun viaj patroj, dirante al Abraham:Kaj benigxos per via idaro cxiuj gentoj de la tero.</p> 
 <p><a name="an_3:26">3:26</a> Al vi unue Dio, relevinte Sian Servanton, sendis lin, por vin beni,  deturnante cxiun el vi for de liaj pekoj.</p> 
 <p><a name="an_4:1">4:1</a> Kaj dum ili parolis al la popolo, venis sur ilin la cxefpastroj, la kapitano de la templo, kaj la Sadukeoj,</p> 
 <p><a name="an_4:2">4:2</a> cxagrenate, ke ili instruas la popolon kaj proklamas per Jesuo la relevigxon el la mortintoj.</p> 
 <p><a name="an_4:3">4:3</a> Kaj ili metis sur ilin la manojn, kaj metis ilin en gardejon gxis la sekvanta tago; cxar estis jam vespero.</p> 
 <p><a name="an_4:4">4:4</a> Tamen multaj el tiuj, kiuj auxdis la vorton, kredis; kaj la nombro de la viroj estis proksimume kvin mil.</p> 
 <p><a name="an_4:5">4:5</a> Kaj en la sekvanta tago kunvenis en Jerusalem la regantoj kaj pliagxuloj kaj skribistoj</p> 
 <p><a name="an_4:6">4:6</a> kaj Anas, la cxefpastro, kaj Kajafas kaj Johano kaj Aleksandro, kaj cxiuj, kiuj estis de la cxefpastra parencaro.</p> 
 <p><a name="an_4:7">4:7</a> Kaj stariginte ilin en la mezo, tiuj demandis:Per kia potenco aux per kia nomo vi faris tion?</p> 
 <p><a name="an_4:8">4:8</a> Tiam Petro, plenigite de la Sankta Spirito, diris al ili:Regantoj de la popolo kaj pliagxuloj,</p> 
 <p><a name="an_4:9">4:9</a> se ni hodiaux estas eldemandataj pri la bonfaro al la senfortulo, per kio li resanigxis,</p> 
 <p><a name="an_4:10">4:10</a> estu sciate al vi cxiuj kaj al la tuta popolo Izraela, ke en la nomo de Jesuo Kristo, la Nazaretano, kiun vi krucumis, kiun Dio levis el la mortintoj, cxi tiu staras sana antaux vi.</p> 
 <p><a name="an_4:11">4:11</a> Tiu estas la sxtono, kiun vi konstruantoj malsxatis, kaj kiu farigxis sxtono bazangula.</p> 
 <p><a name="an_4:12">4:12</a> Kaj en neniu alia estas savo; cxar ne estas sub la cxielo alia nomo,  donita inter homoj, per kiu ni devas esti savitaj.</p> 
 <p><a name="an_4:13">4:13</a> Sed kiam ili rimarkis la kuragxon de Petro kaj Johano, kaj komprenis, ke ili estas malkleruloj kaj nesciuloj, ili miris, kaj rekonis ilin, ke ili estis kun Jesuo.</p> 
 <p><a name="an_4:14">4:14</a> Kaj vidante la resanigiton starantan apud tiuj, ili ne havis, kion kontrauxdiri.</p> 
 <p><a name="an_4:15">4:15</a> Sed ordoninte ilin foriri el la sinedrio, ili interkonsiligxis,</p> 
 <p><a name="an_4:16">4:16</a> dirante:Kion ni devas fari al cxi tiuj homoj? cxar estas videble por cxiuj logxantoj en Jerusalem, ke rimarkinda signo farigxis per ili, kaj nei gxin ni ne povas.</p> 
 <p><a name="an_4:17">4:17</a> Sed por ke gxi ne plu disvastigxu inter la popolo, ni minacu ilin, ke ili de nun ne parolu al iu ajn en cxi tiu nomo.</p> 
 <p><a name="an_4:18">4:18</a> Kaj ili vokis ilin, kaj ordonis al ili tute ne paroli nek instrui en la nomo de Jesuo.</p> 
 <p><a name="an_4:19">4:19</a> Sed Petro kaj Johano responde diris al ili:CXu estas juste antaux Dio auxskulti vin prefere ol Dion, vi jugxu;</p> 
 <p><a name="an_4:20">4:20</a> cxar ni ne povas ne paroli pri tio, kion ni vidis kaj auxdis.</p> 
 <p><a name="an_4:21">4:21</a> Kaj ili, denove minacinte, liberigis ilin, trovinte nenion, pro kio ili povus ilin puni, pro la popolo; cxar cxiuj gloris Dion pro la faritajxo.</p> 
 <p><a name="an_4:22">4:22</a> CXar estis pli ol kvardekjara la viro, sur kiu farigxis cxi tiu signo resaniga.</p> 
 <p><a name="an_4:23">4:23</a> Kaj liberigite, ili venis al siaj kunuloj kaj rakontis cxion, kion la cxefpastroj kaj pliagxuloj diris al ili.</p> 
 <p><a name="an_4:24">4:24</a> Kaj auxdinte, ili levis la vocxon al Dio unuanime, kaj diris:Ho Plejpotenculo, kiu faris la cxielon kaj la teron kaj la maron, kaj cxion, kio estas en ili,</p> 
 <p><a name="an_4:25">4:25</a> kaj kiu per la Sankta Spirito, per la busxo de nia patro David, Via servanto, diris:   Kial tumultas popoloj,   Kaj gentoj pripensas vanajxon?</p> 
 <p><a name="an_4:26">4:26</a> Levigxis la regxoj de la tero,   Kaj la regantoj kolektigxis kune,   Kontraux la Eternulo kaj kontraux Lia Sanktoleito;</p> 
 <p><a name="an_4:27">4:27</a> cxar vere en cxi tiu urbo kolektigxis kontraux Via sankta Servanto Jesuo, kiun Vi sanktoleis, kune Herodo kaj Pontio Pilato kun la gentoj kaj la popoloj de Izrael,</p> 
 <p><a name="an_4:28">4:28</a> por fari cxion, kion Via mano kaj Via intenco antauxdifinis.</p> 
 <p><a name="an_4:29">4:29</a> Kaj nun, ho Eternulo, rigardu iliajn minacojn; kaj donu al Viaj sklavoj paroli Vian vorton kun plena kuragxo,</p> 
 <p><a name="an_4:30">4:30</a> dum Vi etendos Vian manon por sanigado, kaj signoj kaj mirakloj farigxos per la nomo de Via sankta Servanto Jesuo.</p> 
 <p><a name="an_4:31">4:31</a> Kaj post ilia pregxado skuigxis la loko, en kiu ili kolektigxis; kaj ili cxiuj plenigxis de la Sankta Spirito, kaj parolis kuragxe la vorton de Dio.</p> 
 <p><a name="an_4:32">4:32</a> Kaj la anaro de la kredantoj estis unukora kaj unuanima, kaj neniu diris, ke io el lia havajxo estas propra al li; sed cxe ili cxio estis komuna.</p> 
 <p><a name="an_4:33">4:33</a> Kaj kun granda potenco la apostoloj atestis pri la relevigxo de la Sinjoro Jesuo; kaj granda graco estis sur cxiuj.</p> 
 <p><a name="an_4:34">4:34</a> Inter ili neniu havis mankon, cxar cxiuj posedantoj de bienoj aux domoj vendis ilin, kaj alportis la prezon de la venditajxoj</p> 
 <p><a name="an_4:35">4:35</a> kaj metis gxin antaux la piedoj de la apostoloj; kaj estis disdonate al cxiu laux cxies aparta bezono.</p> 
 <p><a name="an_4:36">4:36</a> Kaj Jozef, kiu de la apostoloj estis alnomita Barnabas (tio estas, Filo de Konsolo), Levido, Kiprano laux sia naskigxo,</p> 
 <p><a name="an_4:37">4:37</a> posedante kampon, vendis gxin, kaj alportis la prezon kaj metis gxin antaux la piedoj de la apostoloj.</p> 
 <p><a name="an_5:1">5:1</a> Sed unu viro, nomata Ananias, kun sia edzino Sapfira vendis posedajxon,</p> 
 <p><a name="an_5:2">5:2</a> kaj retenis iom el la prezo, kun la konsento de sia edzino, kaj iun parton alportis kaj metis antaux la piedoj de la apostoloj.</p> 
 <p><a name="an_5:3">5:3</a> Sed Petro diris:Ananias, kial Satano plenigis vian koron tiel, ke vi mensogas al la Sankta Spirito kaj retenas iom el la prezo de la bieno?</p> 
 <p><a name="an_5:4">5:4</a> Dum gxi restis, cxu gxi ne estis via? kaj post la vendo, cxu gxi ne estis en via rajto? Kial do cxi tiun faron vi celis en via koro? vi mensogis ne al homoj, sed al Dio.</p> 
 <p><a name="an_5:5">5:5</a> Kaj auxdante cxi tiujn vortojn, Ananias falis kaj senspirigxis; kaj granda timo venis sur cxiujn auxdantojn.</p> 
 <p><a name="an_5:6">5:6</a> Kaj la junuloj levigxis, kaj lin cxirkauxvindis, kaj forportis kaj enterigis.</p> 
 <p><a name="an_5:7">5:7</a> Kaj post paso de cxirkaux tri horoj eniris lia edzino, ne sciante, kio okazis.</p> 
 <p><a name="an_5:8">5:8</a> Kaj Petro sxin demandis:Diru al mi, cxu por tiom vi vendis la bienon? Kaj sxi respondis:Jes, por tiom.</p> 
 <p><a name="an_5:9">5:9</a> Kaj Petro respondis al sxi:Kial estis interkonsento inter vi, por inciti la Spiriton de la Eternulo? jen la piedoj de tiuj, kiuj enterigis vian edzon,  estas apud la pordo, kaj ili vin forportos.</p> 
 <p><a name="an_5:10">5:10</a> Kaj sxi tuj falis apud liaj piedoj kaj senspirigxis; kaj la junuloj eniris, kaj trovis sxin mortinta, kaj sxin forportis kaj enterigis apud sxia edzo.</p> 
 <p><a name="an_5:11">5:11</a> Kaj granda timo venis sur la tutan eklezion kaj sur cxiujn auxdantajn pri tio.</p> 
 <p><a name="an_5:12">5:12</a> Kaj per la manoj de la apostoloj estis faritaj multaj signoj kaj mirindajxoj meze de la popolo; kaj ili cxiuj estis unuanime en la portiko Salomona.</p> 
 <p><a name="an_5:13">5:13</a> Sed el la ceteraj neniu kuragxis aligxi al ili; tamen la popolo gloris ilin;</p> 
 <p><a name="an_5:14">5:14</a> kaj kredantoj pligrandnombre aldonigxis al la Sinjoro, amasoj da viroj kaj virinoj;</p> 
 <p><a name="an_5:15">5:15</a> tiel, ke oni elportis la malsanulojn sur la stratojn kaj kusxigis ilin sur litoj kaj kanapoj, por ke cxe la preterpaso de Petro, almenaux lia ombro ombru iun el ili.</p> 
 <p><a name="an_5:16">5:16</a> Kunvenis ankaux en Jerusalemon la amaso el la cxirkauxaj urboj, portante malsanulojn kaj la turmentatajn de malpuraj spiritoj, kaj cxiuj estis sanigitaj.</p> 
 <p><a name="an_5:17">5:17</a> Sed starigxis la cxefpastro, kaj cxiuj, kiuj estis kun li (tio estas la sekto de la Sadukeoj), kaj ili plenigxis de jxaluzo,</p> 
 <p><a name="an_5:18">5:18</a> kaj jxetis manojn sur la apostolojn, kaj metis ilin en la publikan gardejon.</p> 
 <p><a name="an_5:19">5:19</a> Sed angxelo de la Eternulo nokte malfermis la pordojn de la karcero, kaj elkondukis ilin, kaj diris:</p> 
 <p><a name="an_5:20">5:20</a> Iru, kaj staru kaj parolu en la templo al la popolo cxiujn vortojn pri cxi tiu Vivo.</p> 
 <p><a name="an_5:21">5:21</a> Kaj tion auxdinte, ili eniris cxe la tagigxo en la templon kaj ekinstruis. Sed venis la cxefpastro, kaj tiuj, kiuj estis kun li, kaj kunvokis la sinedrion kaj la tutan senaton de la Izraelidoj, kaj sendis al la malliberejo, por ilin venigi.</p> 
 <p><a name="an_5:22">5:22</a> Sed la oficistoj venis, kaj ne trovis ilin en la karcero, kaj ili revenis kaj rakontis,</p> 
 <p><a name="an_5:23">5:23</a> dirante:Ni ja trovis la malliberejon sxlosita tute fortike, kaj la gardistojn starantaj antaux la pordoj; sed malferminte, ni trovis interne neniun.</p> 
 <p><a name="an_5:24">5:24</a> Kiam do la kapitano de la templo kaj la cxefpastroj auxdis cxi tiujn vortojn, ili embarasigxis pri ili, kio farigxos el tiu afero.</p> 
 <p><a name="an_5:25">5:25</a> Tiam iu venis, kaj sciigis al ili:Jen la viroj, kiujn vi metis en la karceron, estas en la templo, kaj staras kaj instruas la popolon.</p> 
 <p><a name="an_5:26">5:26</a> Tiam foriris la kapitano kun la oficistoj, kaj alkondukis ilin sen perforto; cxar ili timis la popolon, por ke ili ne estu prijxetitaj per sxtonoj.</p> 
 <p><a name="an_5:27">5:27</a> Kaj oni alkondukis ilin kaj starigis ilin antaux la sinedrio. Kaj la cxefpastro ilin demandis,</p> 
 <p><a name="an_5:28">5:28</a> dirante:Ni severe ordonis al vi, ke vi ne instruu en cxi tiu nomo; kaj jen vi plenigis Jerusalemon per via instruado, kaj intencas survenigi sur nin la sangon de tiu homo.</p> 
 <p><a name="an_5:29">5:29</a> Tiam Petro kaj la apostoloj responde diris:Oni devas obei Dion prefere ol homojn.</p> 
 <p><a name="an_5:30">5:30</a> La Dio de niaj patroj levis Jesuon, kiun vi pereigis, pendigante lin sur lignajxo.</p> 
 <p><a name="an_5:31">5:31</a> Lin altigis Dio per Sia dekstra mano, por esti Estro kaj Savanto, por doni al Izrael penton kaj pardonadon de pekoj.</p> 
 <p><a name="an_5:32">5:32</a> Kaj ni estas atestantoj de cxi tiuj vortoj, kiel ankaux estas la Sankta Spirito, kiun Dio donis al tiuj, kiuj Lin obeas.</p> 
 <p><a name="an_5:33">5:33</a> Kaj ili, auxdinte tion, estis pikitaj en la koro, kaj ili konsiligxis,  por pereigi ilin.</p> 
 <p><a name="an_5:34">5:34</a> Sed unu Fariseo, nomata Gamaliel, legxinstruisto honorata cxe la tuta popolo, ekstaris en la sinedrio, kaj ordonis, ke oni eksteren forigu la homojn por kelka tempo.</p> 
 <p><a name="an_5:35">5:35</a> Kaj li diris al ili:Izraelidoj, estu singardaj rilate al cxi tiuj homoj pri tio, kion vi celas fari.</p> 
 <p><a name="an_5:36">5:36</a> CXar antaux cxi tiuj tagoj levigxis Teuxdas, dirante, ke li estas ia persono; kaj al li aligxis nombro da viroj, cxirkaux kvarcent; kaj li pereis;  kaj cxiuj, kiuj lin obeis, dispeligxis kaj nuligxis.</p> 
 <p><a name="an_5:37">5:37</a> Post tiu levigxis Judas, Galileano, en la tagoj de la registrado, kaj fortiris post si homojn; li ankaux pereis, kaj cxiuj, kiuj lin obeis,  dispeligxis.</p> 
 <p><a name="an_5:38">5:38</a> Kaj nun mi diras al vi:Detenu vin de cxi tiuj homoj, kaj lasu ilin;  cxar, se cxi tiu intenco aux cxi tiu laboro estas de homoj, gxi renversigxos;</p> 
 <p><a name="an_5:39">5:39</a> sed se gxi estas de Dio, vi ilin ne povos renversi; aux eble iel vi trovigxos batalantaj kontraux Dio.</p> 
 <p><a name="an_5:40">5:40</a> Kaj ili konsentis kun li; kaj alvokinte la apostolojn kaj batinte ilin,  ili ordonis, ke ili ne parolu en la nomo de Jesuo, kaj liberigis ilin.</p> 
 <p><a name="an_5:41">5:41</a> Sed ili foriris de antaux la sinedrio, gxojante, ke ili estis jugxitaj indaj suferi malhonoron pro la Nomo.</p> 
 <p><a name="an_5:42">5:42</a> Kaj cxiutage en la templo kaj dome ili ne cxesis instrui kaj prediki Jesuon, la Kriston.</p> 
 <p><a name="an_6:1">6:1</a> Kaj en tiuj tagoj, kiam la nombro de la discxiploj multigxis, farigxis murmurado de la Grekaj Judoj kontraux la Hebreaj pro tio, ke iliaj vidvinoj estas preterlasataj en la cxiutaga servado.</p> 
 <p><a name="an_6:2">6:2</a> Kaj la dek du, alvokinte la amason de la discxiploj, diris:Ne estas dezirinde, ke ni forlasu la vorton de Dio, por servi cxe tabloj.</p> 
 <p><a name="an_6:3">6:3</a> Tial elsercxu, fratoj, el inter vi sep homojn, bone atestatajn, plenajn de la Spirito kaj de sagxo, kiujn ni difinos por tiu afero.</p> 
 <p><a name="an_6:4">6:4</a> Sed ni persistos en pregxado kaj la servado de la Vorto.</p> 
 <p><a name="an_6:5">6:5</a> Kaj tiu diro placxis al la tuta amaso; kaj ili elektis Stefanon, viron plenan de fido kaj de la Sankta Spirito, kaj Filipon kaj Prohxoron kaj Nikanoron kaj Timonon kaj Parmenason, kaj Nikolaon, prozeliton el Antiohxia;</p> 
 <p><a name="an_6:6">6:6</a> tiujn ili starigis antaux la apostoloj; kaj cxi tiuj, pregxinte, metis sur ilin la manojn.</p> 
 <p><a name="an_6:7">6:7</a> Kaj la vorto de Dio kreskis, kaj la nombro de la discxiploj multigxis treege en Jerusalem, kaj granda aro el la pastroj obeis al la fido.</p> 
 <p><a name="an_6:8">6:8</a> Kaj Stefano, plena de graco kaj potenco, faris grandajn mirindajxojn kaj signojn inter la popolo.</p> 
 <p><a name="an_6:9">6:9</a> Sed starigxis iuj el la sinagogo nomata la Sinagogo de la Liberigitoj,  kaj el la Kirenanoj kaj el la Aleksandrianoj kaj el la homoj el Kilikio kaj Azio; kaj ili diskutis kun Stefano.</p> 
 <p><a name="an_6:10">6:10</a> Kaj ili ne povis rezisti al la sagxeco kaj la Spirito, per kiu li parolis.</p> 
 <p><a name="an_6:11">6:11</a> Tiam ili subinstigis virojn, kiuj diris:Ni auxdis lin paroli blasfemajn vortojn kontraux Moseo kaj kontraux Dio.</p> 
 <p><a name="an_6:12">6:12</a> Kaj ili incitis la popolon kaj la pliagxulojn kaj la skribistojn, kaj venis sur lin kaj kaptis lin, kaj kondukis lin al la sinedrio,</p> 
 <p><a name="an_6:13">6:13</a> kaj starigis mensogajn atestantojn, kiuj diris:CXi tiu homo ne cxesas paroli vortojn kontraux cxi tiu sankta loko kaj la legxo;</p> 
 <p><a name="an_6:14">6:14</a> cxar ni auxdis lin diri, ke cxi tiu Jesuo, la Nazaretano, detruos cxi tiun lokon, kaj sxangxos la kutimojn, kiujn Moseo transdonis al ni.</p> 
 <p><a name="an_6:15">6:15</a> Kaj cxiuj, kiuj sidis en la sinedrio, fikse rigardante lin, vidis lian vizagxon kvazaux vizagxon de angxelo.</p> 
 <p><a name="an_7:1">7:1</a> Tiam diris la cxefpastro:CXu cxi tiuj aferoj estas tiel?</p> 
 <p><a name="an_7:2">7:2</a> Kaj tiu diris:  Fratoj kaj patroj, auxskultu. La Dio de gloro aperis al nia patro Abraham,  kiam li estis en Mezopotamio, antaux ol li logxis en HXaran,</p> 
 <p><a name="an_7:3">7:3</a> kaj diris al li:Iru el via lando kaj de via parencaro, kaj venu en tiun landon, kiun Mi montros al vi.</p> 
 <p><a name="an_7:4">7:4</a> Tiam li iris el la lando de la HXaldeoj, kaj logxis en HXaran; kaj el tie, post la morto de lia patro, Li translogxigis lin en cxi tiun landon, kie vi nun logxas;</p> 
 <p><a name="an_7:5">7:5</a> kaj Li donis al li nenian heredajxon en gxi, ecx ne piedspacon, sed Li promesis doni gxin al li por posedajxo kaj al lia idaro post li, kiam li ankoraux ne havis infanon.</p> 
 <p><a name="an_7:6">7:6</a> Kaj Dio parolis jene:ke lia idaro logxos en fremda lando, kaj ke oni sklavigos kaj turmentos ilin dum kvarcent jaroj.</p> 
 <p><a name="an_7:7">7:7</a> Kaj la popolon, cxe kiu ili estos sklavoj, Mi jugxos, diris Dio; kaj poste ili eliros kaj faros servon al Mi sur cxi tiu loko.</p> 
 <p><a name="an_7:8">7:8</a> Kaj Li donis al li la interligon de cirkumcido; kaj tiel Abraham naskigis Isaakon kaj cirkumcidis lin en la oka tago, kaj Isaak naskigis Jakobon, kaj Jakob la dek du patriarkojn.</p> 
 <p><a name="an_7:9">7:9</a> Kaj la patriarkoj, enviante Jozefon, lin vendis en Egiptujon; kaj Dio estis kun li,</p> 
 <p><a name="an_7:10">7:10</a> kaj liberigis lin el cxiuj liaj suferoj, kaj donis al li favoron kaj sagxecon antaux Faraono, regxo de Egiptujo; kaj cxi tiu estrigis lin super Egiptujo kaj super lia tuta domo.</p> 
 <p><a name="an_7:11">7:11</a> Kaj venis malsato sur la tutan landon Egiptujon kaj Kanaanon, kaj granda sufero; kaj niaj patroj ne trovis nutrajxon.</p> 
 <p><a name="an_7:12">7:12</a> Sed kiam Jakob auxdis, ke estas greno en Egiptujo, li sendis unue niajn patrojn.</p> 
 <p><a name="an_7:13">7:13</a> Kaj la duan fojon Jozef rekonatigxis al siaj fratoj, kaj la gento de Jozef estis montrita al Faraono.</p> 
 <p><a name="an_7:14">7:14</a> Kaj Jozef sendis, kaj alvokis sian patron Jakob, kaj la tutan parencaron, sepdek kvin animojn.</p> 
 <p><a name="an_7:15">7:15</a> Kaj Jakob venis en Egiptujon, kaj mortis li mem kaj niaj patroj;</p> 
 <p><a name="an_7:16">7:16</a> kaj ili estis transportitaj al SXehxem kaj metitaj en la tombon, kiun Abraham acxetis por prezo argxenta de la filoj de HXamor en SXehxem.</p> 
 <p><a name="an_7:17">7:17</a> Sed kiam alproksimigxis la tempo de la promeso, kiun Dio jxuris al Abraham, la popolo diskreskis kaj multigxis en Egiptujo,</p> 
 <p><a name="an_7:18">7:18</a> gxis aperis alia regxo, kiu ne konis Jozefon.</p> 
 <p><a name="an_7:19">7:19</a> Tiu agis ruze kontraux nia gento, kaj premis niajn patrojn tiel, ke ili eljxetis siajn infanojn, por ke ili ne vivadu.</p> 
 <p><a name="an_7:20">7:20</a> En tiu tempo Moseo naskigxis, kaj estis eksterordinare bela; kaj li estis nutrata tri monatojn en la domo de sia patro;</p> 
 <p><a name="an_7:21">7:21</a> kaj kiam oni lin eljxetis, prenis lin la filino de Faraono kaj lin nutris kiel sian filon.</p> 
 <p><a name="an_7:22">7:22</a> Kaj Moseo estis instruita en la tuta sagxeco de la Egiptoj, kaj estis potenca per siaj vortoj kaj agoj.</p> 
 <p><a name="an_7:23">7:23</a> Sed kiam li jam havis la agxon de kvardek jaroj, venis en lian koron la penso viziti siajn fratojn, la Izraelidojn.</p> 
 <p><a name="an_7:24">7:24</a> Kaj vidinte unu el ili suferi maljustecon, li defendis kaj vengxis la premiton, batante la Egipton;</p> 
 <p><a name="an_7:25">7:25</a> kaj li supozis, ke liaj fratoj komprenos, ke Dio per lia mano donas al ili savon, sed ili ne komprenis.</p> 
 <p><a name="an_7:26">7:26</a> Kaj en la sekvanta tago li aperis al ili, dum ili malpacis, kaj li deziris repacigi ilin, dirante:Ho viroj, vi estas fratoj; kial vi malbonfaras unu al alia?</p> 
 <p><a name="an_7:27">7:27</a> Sed la ofendanto de sia proksimulo forpusxis lin, dirante:Kiu faris vin estro kaj jugxanto super ni?</p> 
 <p><a name="an_7:28">7:28</a> CXu vi celas mortigi min, kiel vi mortigis la Egipton hieraux?</p> 
 <p><a name="an_7:29">7:29</a> Kaj cxe tiu parolo Moseo forkuris kaj eklogxis en la lando Midjana, kie li naskigis du filojn.</p> 
 <p><a name="an_7:30">7:30</a> Kaj post paso de kvardek jaroj angxelo aperis al li en la dezerto apud monto Sinaj, en flama fajro en arbetajxo.</p> 
 <p><a name="an_7:31">7:31</a> Kaj kiam Moseo gxin vidis, li miris pri la fenomeno; kaj kiam li alproksimigxis, por rigardi, venis al li vocxo de la Eternulo:</p> 
 <p><a name="an_7:32">7:32</a> Mi estas la Dio de viaj patroj, la Dio de Abraham, kaj de Isaak, kaj de Jakob. Kaj Moseo tremis, kaj ne kuragxis rigardi.</p> 
 <p><a name="an_7:33">7:33</a> Kaj la Eternulo diris al li:Deprenu la sxuojn de viaj piedoj; cxar la loko, sur kiu vi staras, estas tero sankta.</p> 
 <p><a name="an_7:34">7:34</a> Mi rigardis, kaj vidis la mizeron de Mia popolo, kiu estas en Egiptujo,  kaj Mi auxdis gxian gxemadon, kaj Mi malsupreniris, por savi gxin; venu do,  kaj Mi vin sendos en Egiptujon.</p> 
 <p><a name="an_7:35">7:35</a> Tiun Moseon, kiun ili malakceptis, dirante:Kiu faris vin estro kaj jugxanto? tiun Dio sendis, por esti estro kaj savanto, per la mano de la angxelo, kiu aperis al li en la arbetajxo.</p> 
 <p><a name="an_7:36">7:36</a> Tiu elkondukis ilin, farinte mirindajxojn kaj signojn en Egiptujo, kaj en la Rugxa Maro, kaj en la dezerto dum kvardek jaroj.</p> 
 <p><a name="an_7:37">7:37</a> GXi estis tiu Moseo, kiu diris al la Izraelidoj:Profeton el viaj fratoj,  similan al mi, starigos por vi la Eternulo, via Dio.</p> 
 <p><a name="an_7:38">7:38</a> Li estis tiu, kiu estis en la komunumo en la dezerto kun la angxelo, kiu parolis kun li sur la monto Sinaj, kaj estis kun niaj patroj; kaj ricevis vivajn orakolojn, por doni al ni;</p> 
 <p><a name="an_7:39">7:39</a> al tiu niaj patroj ne volis esti obeemaj, sed forpusxis lin, kaj returnigxis en sia koro al Egiptujo,</p> 
 <p><a name="an_7:40">7:40</a> dirante al Aaron:Faru al ni diojn, kiuj irus antaux ni; cxar pri tiu Moseo, kiu elkondukis nin el la lando Egipta, ni ne scias, kio okazis al li.</p> 
 <p><a name="an_7:41">7:41</a> Kaj ili faris bovidon en tiuj tagoj, kaj alportis oferon al la idolo,  kaj gxojis pri la faritajxo de siaj manoj.</p> 
 <p><a name="an_7:42">7:42</a> Tiam Dio turnigxis, kaj lasis ilin servi al la armeo de la cxielo, kiel estas skribite en la libro de la profetoj:   CXu vi alportis al Mi bucxitajn bestojn kaj oferojn  Dum kvardek jaroj en la dezerto, ho domo de Izrael?</p> 
 <p><a name="an_7:43">7:43</a> Kaj vi portis la tabernaklon de Molehx  Kaj la stelon de la dio Refan,   La figurajxojn, kiujn vi faris, por adorklinigxi al ili;   Kaj Mi elpatrujigos vin preter Babelon.</p> 
 <p><a name="an_7:44">7:44</a> Kun niaj patroj en la dezerto estis la tabernaklo de atesto, kiel ordonis Tiu, kiu parolis al Moseo, ke li konstruu gxin laux la modelo, kiun li vidis.</p> 
 <p><a name="an_7:45">7:45</a> GXin ankaux niaj patroj siavice enportis kun Josuo, kiam ili eniris en la posedajxon de la nacioj, kiujn Dio forpusxis antaux niaj patroj, gxis la tagoj de David;</p> 
 <p><a name="an_7:46">7:46</a> kiu trovis favoron antaux Dio, kaj petis trovi logxejon por la Dio de Jakob.</p> 
 <p><a name="an_7:47">7:47</a> Sed Salomono konstruis por Li domon.</p> 
 <p><a name="an_7:48">7:48</a> Tamen la Plejaltulo ne logxas en manfaritaj temploj, kiel diris la profeto:</p> 
 <p><a name="an_7:49">7:49</a> La cxielo estas Mia trono,   Kaj la tero estas Mia piedbenketo;   Kian domon vi konstruos por Mi? diras la Eternulo;   Kaj kia estas la loko por Mia ripozo?</p> 
 <p><a name="an_7:50">7:50</a> CXu ne faris Mia mano cxion tion?</p> 
 <p><a name="an_7:51">7:51</a> Vi malmolnukaj, vi necirkumciditaj je koro kaj oreloj, vi cxiam rezistas al la Sankta Spirito; kiel viaj patroj, tiel ankaux vi.</p> 
 <p><a name="an_7:52">7:52</a> Kiun el la profetoj viaj patroj ne persekutis? kaj ili mortigis tiujn,  kiuj antauxmontris pri la alveno de la Justulo, de kiu vi nun farigxis la perfidintoj kaj mortigintoj;</p> 
 <p><a name="an_7:53">7:53</a> vi, kiuj ricevis la legxon, kiel anoncitan per angxeloj, sed gxin ne observis.</p> 
 <p><a name="an_7:54">7:54</a> Kaj auxdante tion, ili kolerigxis en la koro, kaj grincigis kontraux li siajn dentojn.</p> 
 <p><a name="an_7:55">7:55</a> Sed li, plena de la Sankta Spirito, rigardis fikse al la cxielo, kaj vidis la gloron de Dio, kaj Jesuon starantan dekstre de Dio,</p> 
 <p><a name="an_7:56">7:56</a> kaj diris:Jen mi vidas la cxielon malfermitan kaj la Filon de homo starantan dekstre de Dio.</p> 
 <p><a name="an_7:57">7:57</a> Sed ili ekkriis per lauxta vocxo, kaj fermis siajn orelojn, kaj kuregis sur lin unuanime,</p> 
 <p><a name="an_7:58">7:58</a> kaj elpelis lin el la urbo, kaj jxetis sur lin sxtonojn; kaj la atestantoj demetis siajn vestojn apud la piedoj de junulo, nomata Sauxlo.</p> 
 <p><a name="an_7:59">7:59</a> Kaj ili sxtonmortigis Stefanon, vokantan kaj dirantan:Jesuo, Sinjoro,  akceptu mian spiriton.</p> 
 <p><a name="an_7:60">7:60</a> Kaj li genuigxis, kaj kriis per lauxta vocxo:Sinjoro, ne metu sur ilin cxi tiun pekon. Kaj tion dirinte, li endormigxis.</p> 
 <p><a name="an_8:1">8:1</a> Kaj Sauxlo konsentis al lia mortigo.  Kaj en tiu tago komencigxis granda persekutado kontraux la eklezio, kiu estis en Jerusalem; kaj cxiuj estis dispelitaj tra la regionoj de Judujo kaj Samario, kun escepto de la apostolaro.</p> 
 <p><a name="an_8:2">8:2</a> Kaj piuloj enterigis Stefanon, kaj faris pri li grandan funebron.</p> 
 <p><a name="an_8:3">8:3</a> Sed Sauxlo atakis la eklezion, enirante en cxiun domon, kaj li trenis virojn kaj virinojn, kaj transdonis ilin en malliberejon.</p> 
 <p><a name="an_8:4">8:4</a> Sed la dispelitoj trairis, predikante la vorton.</p> 
 <p><a name="an_8:5">8:5</a> Kaj Filipo, malsuprenirinte en la urbon Samario, proklamis al ili la Kriston.</p> 
 <p><a name="an_8:6">8:6</a> Kaj la homamaso unuanime atentis la parolojn de Filipo, kiam ili lin auxdis kaj vidis la signojn, kiujn li faris.</p> 
 <p><a name="an_8:7">8:7</a> CXar el multaj el ili, kiuj havis malpurajn spiritojn, cxi tiuj elvenis,  kriante per lauxta vocxo; kaj multaj paralizuloj kaj lamuloj resanigxis.</p> 
 <p><a name="an_8:8">8:8</a> Kaj estis granda gxojo en tiu urbo.</p> 
 <p><a name="an_8:9">8:9</a> Sed unu viro, nome Simon, jam antauxe faradis magion en la urbo kaj sorcxadis la popolon de Samario, dirante, ke li estas iu granda;</p> 
 <p><a name="an_8:10">8:10</a> al li atentadis ili cxiuj, de la malgrandaj gxis la grandaj, dirante:CXi tiu homo estas la granda potenco de Dio.</p> 
 <p><a name="an_8:11">8:11</a> Kaj ili atentadis lin, cxar li jam de longe sorcxis ilin per magiajxoj.</p> 
 <p><a name="an_8:12">8:12</a> Sed kiam ili kredis al Filipo, predikanta la evangelion pri la regno de Dio kaj la nomo de Jesuo Kristo, ili baptigxis, viroj kaj virinoj.</p> 
 <p><a name="an_8:13">8:13</a> Kaj Simon mem ankaux kredis; kaj kiam li baptigxis, li forte aligxis al Filipo, kaj vidante signojn kaj grandajn miraklojn farataj, li konfuzigxis.</p> 
 <p><a name="an_8:14">8:14</a> Kaj la apostoloj en Jerusalem, auxdinte, ke Samario akceptis la vorton de Dio, sendis al ili Petron kaj Johanon;</p> 
 <p><a name="an_8:15">8:15</a> kiuj, alveninte, pregxis por ili, ke ili ricevu la Sanktan Spiriton,</p> 
 <p><a name="an_8:16">8:16</a> cxar ankoraux sur neniun el ili li falis; ili nur baptigxis en la nomon de la Sinjoro Jesuo.</p> 
 <p><a name="an_8:17">8:17</a> Tiam ili metis la manojn sur ilin, kaj ili ricevis la Sanktan Spiriton.</p> 
 <p><a name="an_8:18">8:18</a> Kaj kiam Simon vidis, ke la Sankta Spirito estis donata per la surmetado de la manoj de la apostoloj, li proponis al ili monon,</p> 
 <p><a name="an_8:19">8:19</a> kaj diris:Donu ankaux al mi cxi tiun rajton, por ke cxiu ajn, sur kiun mi metos la manojn, ricevu la Sanktan Spiriton.</p> 
 <p><a name="an_8:20">8:20</a> Sed Petro diris al li:Via argxentajxo iru kun vi en pereon, cxar vi pensis ricevi per mono la donacon de Dio.</p> 
 <p><a name="an_8:21">8:21</a> Vi havas nek parton nek loton en tiu afero, cxar via koro ne estas rekta antaux Dio.</p> 
 <p><a name="an_8:22">8:22</a> Pentu do pri tiu via malboneco, kaj pregxu al la Eternulo, se eble la penso de via koro estu pardonita al vi.</p> 
 <p><a name="an_8:23">8:23</a> CXar mi vidas, ke vi estas en la galo de maldolcxeco kaj en la kateno de maljusteco.</p> 
 <p><a name="an_8:24">8:24</a> Kaj Simon responde diris:Pregxu vi al la Eternulo por mi, ke trafu min neniom el tio, pri kio vi parolis.</p> 
 <p><a name="an_8:25">8:25</a> Ili do, atestinte kaj parolinte la vorton de la Sinjoro, revenis al Jerusalem, kaj predikis la evangelion al multaj vilagxoj de la Samarianoj.</p> 
 <p><a name="an_8:26">8:26</a> Sed angxelo de la Eternulo parolis al Filipo, dirante:Levigxu, kaj iru suden gxis la vojo, kiu kondukas de Jerusalem al Gaza; tio estas dezerto.</p> 
 <p><a name="an_8:27">8:27</a> Kaj li levigxis, kaj ekiris; kaj jen viro, Etiopo, euxnuko, potenculo sub Kandake, regxino de la Etiopoj, kaj kiu estis super sxia tuta trezoro,  jam venis al Jerusalem, por adorklinigxi;</p> 
 <p><a name="an_8:28">8:28</a> tiu vojagxis returne, kaj, sidante en sia cxaro, legis la profeton Jesaja.</p> 
 <p><a name="an_8:29">8:29</a> Kaj la Spirito diris al Filipo:Aliru, kaj aligxu al tiu cxaro.</p> 
 <p><a name="an_8:30">8:30</a> Kaj Filipo alkuris, kaj auxdis lin legi la profeton Jesaja, kaj diris:CXu vi komprenas tion, kion vi legas?</p> 
 <p><a name="an_8:31">8:31</a> Kaj tiu diris:Kiel mi povas, se neniu min gvidas? Kaj li petis Filipon,  ke li supreniru kaj sidigxu kun li.</p> 
 <p><a name="an_8:32">8:32</a> La peco de la Skribo, kiun li legis, estis jena:   Li estis kondukata kiel sxafo al la bucxo;   Kaj kiel sxafido muta antaux sia tondanto,   Li ne malfermis sian busxon;</p> 
 <p><a name="an_8:33">8:33</a> En lia humiligxo lia jugxo estis deprenita;   Pri lia generacio kiu rakontos?   CXar lia vivo estas prenita for de la tero.</p> 
 <p><a name="an_8:34">8:34</a> Kaj la euxnuko responde al Filipo diris:Mi petas vin, pri kiu parolis la profeto cxi tion? cxu pri si, aux pri iu alia?</p> 
 <p><a name="an_8:35">8:35</a> Kaj Filipo malfermis sian busxon, kaj komencante de tiu Skribo, predikis al li Jesuon.</p> 
 <p><a name="an_8:36">8:36</a> Kaj dum ili iris sur la vojo, ili alvenis al iu akvo; kaj la euxnuko diris:Jen estas akvo; kio malhelpas min baptigxi?</p> 
 <p><a name="an_8:37">8:37</a> Kaj Filipo diris:Se vi kredas per via tuta koro, tio estas permesata.  Kaj li respondis:Mi kredas, ke Jesuo Kristo estas la Filo de Dio.</p> 
 <p><a name="an_8:38">8:38</a> Kaj li ordonis, ke la cxaro haltu, kaj ili ambaux malsupreniris en la akvon, Filipo kaj la euxnuko; kaj li baptis lin.</p> 
 <p><a name="an_8:39">8:39</a> Kaj kiam ili supreniris el la akvo, la Spirito de la Eternulo forkaptis Filipon; kaj la euxnuko ne plu lin vidis, kaj li iris sian vojon, gxojante.</p> 
 <p><a name="an_8:40">8:40</a> Sed Filipo trovigxis en Asxdod; kaj trapasante, li predikis la evangelion en cxiuj urboj, gxis li alvenis en Cezarean.</p> 
 <p><a name="an_9:1">9:1</a> Kaj Sauxlo, ankoraux spirante minacojn kaj mortigon kontraux la discxiploj de la Sinjoro, iris al la cxefpastro,</p> 
 <p><a name="an_9:2">9:2</a> kaj petis de li leterojn al la sinagogoj en Damasko, por ke, se li eble trovos homojn, aligxintajn al la Vojo, cxu virojn aux virinojn, li alkonduku ilin katenitajn al Jerusalem.</p> 
 <p><a name="an_9:3">9:3</a> Kaj dum li vojagxis, li alproksimigxis al Damasko; kaj subite ekbrilegis cxirkaux li lumo el la cxielo;</p> 
 <p><a name="an_9:4">9:4</a> kaj li falis sur la teron, kaj auxdis vocxon dirantan al li:Sauxlo,  Sauxlo, kial vi min persekutas?</p> 
 <p><a name="an_9:5">9:5</a> Kaj li diris:Kiu vi estas, ho Sinjoro? Kaj tiu diris:Mi estas Jesuo, kiun vi persekutas;</p> 
 <p><a name="an_9:6">9:6</a> sed levigxu, kaj eniru en la urbon, kaj estos dirite al vi, kion vi devas fari.</p> 
 <p><a name="an_9:7">9:7</a> Kaj liaj kunvojagxantoj staris mutaj, auxdante la vocxon, sed vidante neniun.</p> 
 <p><a name="an_9:8">9:8</a> Kaj Sauxlo levigxis de la tero; kaj kiam liaj okuloj malfermigxis, li vidis nenion; kaj ili kondukis lin je la mano, kaj venigis lin en Damaskon.</p> 
 <p><a name="an_9:9">9:9</a> Kaj li estis sen vidpovo tri tagojn; kaj ne mangxis, nek trinkis.</p> 
 <p><a name="an_9:10">9:10</a> Kaj en Damasko estis unu discxiplo nomata Ananias; kaj la Sinjoro diris al li en vizio:Ananias. Kaj li respondis:Jen mi, Sinjoro.</p> 
 <p><a name="an_9:11">9:11</a> Kaj la Sinjoro diris al li:Levigxu, kaj iru sur la straton, kiun oni nomas Rekta, kaj sercxu en la domo de Judas viron, nomatan Sauxlo, el Tarso;  cxar jen li pregxas;</p> 
 <p><a name="an_9:12">9:12</a> kaj li vidis viron, nomatan Ananias, enirantan kaj metantan sur lin la manojn, por ke li ricevu vidpovon.</p> 
 <p><a name="an_9:13">9:13</a> Sed Ananias respondis:Sinjoro, mi auxdis de multaj pri cxi tiu viro,  kiom da malbono li faris kontraux viaj sanktuloj en Jerusalem;</p> 
 <p><a name="an_9:14">9:14</a> kaj cxi tie li havas de la cxefpastroj auxtoritaton kateni cxiujn, kiuj vokas vian nomon.</p> 
 <p><a name="an_9:15">9:15</a> Sed la Sinjoro diris al li:Ekiru, cxar li estas elektita ilo por mi, por porti mian nomon antaux la nacianoj kaj la regxoj kaj la Izraelidoj;</p> 
 <p><a name="an_9:16">9:16</a> cxar mi montros al li, kiom li devas suferi pro mia nomo.</p> 
 <p><a name="an_9:17">9:17</a> Kaj Ananias ekiris, kaj eniris en la domon, kaj metinte sur lin la manojn, diris:Frato Sauxlo, min sendis la Sinjoro Jesuo, kiu aperis al vi en la vojo, laux kiu vi venis, por ke vi ricevu vidpovon kaj plenigxu de la Sankta Spirito.</p> 
 <p><a name="an_9:18">9:18</a> Kaj tuj falis de liaj okuloj kvazaux skvamoj; kaj li tuj ricevis vidpovon, kaj levigxis kaj baptigxis;</p> 
 <p><a name="an_9:19">9:19</a> kaj preninte nutrajxon, li refortigxis.  Kaj dum kelke da tagoj li restis kun la discxiploj en Damasko.</p> 
 <p><a name="an_9:20">9:20</a> Kaj en la sinagogoj li tuj proklamis Jesuon, ke li estas la Filo de Dio.</p> 
 <p><a name="an_9:21">9:21</a> Kaj miregis cxiuj, kiuj lin auxdis, kaj ili diris:CXu li ne estas tiu,  kiu en Jerusalem pereigis tiujn, kiuj vokis cxi tiun nomon? kaj li venis cxi tien por tio, ke li konduku ilin katenitajn antaux la cxefpastrojn.</p> 
 <p><a name="an_9:22">9:22</a> Sed Sauxlo des pli fortigxis, kaj li konfuzis la Judojn logxantajn en Damasko, pruvante, ke tiu estas la Kristo.</p> 
 <p><a name="an_9:23">9:23</a> Kaj post la paso de multaj tagoj, la Judoj kune konsiligxis, por lin mortigi;</p> 
 <p><a name="an_9:24">9:24</a> sed ilia konspiro sciigxis al Sauxlo. Kaj ili observadis la pordegojn tage kaj nokte, por lin mortigi;</p> 
 <p><a name="an_9:25">9:25</a> sed liaj discxiploj prenis lin nokte, kaj mallevis lin tra la urba muro,  malsupren lasante lin en korbego.</p> 
 <p><a name="an_9:26">9:26</a> Kaj kiam li venis en Jerusalemon, li provis aligxi al la discxiploj; kaj cxiuj lin timis, ne kredante, ke li estas discxiplo.</p> 
 <p><a name="an_9:27">9:27</a> Sed Barnabas prenis lin, kaj kondukis lin al la apostoloj, kaj rakontis al ili, kiel li sur la vojo vidis la Sinjoron, kiu ankaux parolis al li, kaj kiel en Damasko li sentime parolis en la nomo de Jesuo.</p> 
 <p><a name="an_9:28">9:28</a> Kaj li estis kun ili, enirante kaj elirante en Jerusalem,</p> 
 <p><a name="an_9:29">9:29</a> kaj sentime predikante en la nomo de la Sinjoro; kaj li parolis kaj disputadis kontraux la Grekaj Judoj; sed ili entreprenis mortigi lin.</p> 
 <p><a name="an_9:30">9:30</a> Kaj la fratoj, eksciinte tion, kondukis lin al Cezarea, kaj forsendis lin al Tarso.</p> 
 <p><a name="an_9:31">9:31</a> Kaj la eklezio tra la tuta Judujo kaj Galileo kaj Samario havis pacon kaj ricevis edifon; kaj iradante en la timo de la Sinjoro kaj en la konsolo de la Sankta Spirito, gxi kreskis.</p> 
 <p><a name="an_9:32">9:32</a> Kaj dum Petro trairis cxiujn regionojn, li ankaux malsupreniris al la sanktuloj logxantaj en Lida.</p> 
 <p><a name="an_9:33">9:33</a> Kaj tie li trovis unu viron, nomatan Eneas, kiu kusxadis en sia lito jam ok jarojn; cxar li estis paralizulo.</p> 
 <p><a name="an_9:34">9:34</a> Kaj Petro diris al li:Eneas, Jesuo Kristo vin sanigas; levigxu, kaj ordigu vian liton. Kaj li tuj levigxis.</p> 
 <p><a name="an_9:35">9:35</a> Kaj cxiuj logxantoj en Lida kaj en SXaron lin vidis, kaj turnigxis al la Sinjoro.</p> 
 <p><a name="an_9:36">9:36</a> Kaj estis en Jafo unu discxiplino, nomata Tabita, kiu laux traduko estas nomata Dorkas; sxi estis plena de bonfaroj kaj almozoj, kiujn sxi faris.</p> 
 <p><a name="an_9:37">9:37</a> Kaj en tiu tempo sxi malsanigxis, kaj mortis; kaj ili sxin lavis kaj metis en supran cxambron.</p> 
 <p><a name="an_9:38">9:38</a> Kaj cxar Lida estis proksime de Jafo, la discxiploj, auxdinte, ke Petro estas tie, sendis al li du virojn, por petegi lin:Ne prokrastu veni al ni.</p> 
 <p><a name="an_9:39">9:39</a> Kaj Petro levigxis kaj iris kun ili. Kaj kiam li alvenis, ili lin kondukis en la supran cxambron; kaj alestis apud li cxiuj vidvinoj, plorante kaj montrante tunikojn kaj vestojn, kiujn Dorkas faris, kiam sxi estis ankoraux kun ili.</p> 
 <p><a name="an_9:40">9:40</a> Sed Petro, formetinte cxiujn, genuigxis kaj pregxis, kaj, turninte sin al la korpo, li diris:Tabita, levigxu. Kaj sxi malfermis siajn okulojn, kaj,  vidinte Petron, sxi side levigxis.</p> 
 <p><a name="an_9:41">9:41</a> Kaj li donis al sxi la manon kaj starigis sxin, kaj, vokinte la sanktulojn kaj vidvinojn, li prezentis sxin vivanta.</p> 
 <p><a name="an_9:42">9:42</a> Kaj tio farigxis sciata tra la tuta Jafo, kaj multaj kredis al la Sinjoro.</p> 
 <p><a name="an_9:43">9:43</a> Kaj dum multe da tagoj li logxis en Jafo cxe unu Simon, tanisto.</p> 
 <p><a name="an_10:1">10:1</a> En Cezarea estis unu viro, nomata Kornelio, centestro de la kohorto nomata la Itala,</p> 
 <p><a name="an_10:2">10:2</a> viro pia, kiu timis Dion kune kun sia tuta familio, kaj donis multajn almozojn al la popolo, kaj pregxis al Dio konstante.</p> 
 <p><a name="an_10:3">10:3</a> Tiu vidis klare en vizio, cxirkaux la nauxa horo de la tago, angxelon de Dio, alvenantan al li, kaj dirantan al li:Kornelio.</p> 
 <p><a name="an_10:4">10:4</a> Kaj cxi tiu, fikse rigardante lin kaj timante, diris:Kio estas, Sinjoro?  Kaj li diris al li:Viaj pregxoj kaj viaj almozoj supreniris kiel memorajxo antaux Dio.</p> 
 <p><a name="an_10:5">10:5</a> Kaj nun sendu virojn al Jafo, kaj venigu Simonon, kiu estas alnomata Petro;</p> 
 <p><a name="an_10:6">10:6</a> li gastas cxe unu Simon, tanisto, kies domo estas apud la marbordo.</p> 
 <p><a name="an_10:7">10:7</a> Kaj kiam foriris la angxelo, kiu parolis al li, li alvokis du el siaj domservantoj, kaj pian soldaton el tiuj, kiuj cxiam dejxoris apud li;</p> 
 <p><a name="an_10:8">10:8</a> kaj klariginte cxion al ili, li sendis ilin al Jafo.</p> 
 <p><a name="an_10:9">10:9</a> Kaj en la sekvanta tago, kiam ili vojagxis kaj alproksimigxis al la urbo, Petro supreniris sur la tegmenton, por pregxi, cxirkaux la sesa horo;</p> 
 <p><a name="an_10:10">10:10</a> kaj li farigxis malsata, kaj deziris mangxi; sed dum oni pretigis,  falis sur lin ekstazo;</p> 
 <p><a name="an_10:11">10:11</a> kaj li vidis la cxielon malfermitan, kaj ian ujon malsuprenirantan,  kvazaux grandan tukon, mallevatan per la kvar anguloj sur la teron;</p> 
 <p><a name="an_10:12">10:12</a> kaj en gxi trovigxis cxiaj kvarpiedaj bestoj kaj rampajxoj de la tero kaj birdoj de la cxielo.</p> 
 <p><a name="an_10:13">10:13</a> Kaj venis vocxo al li:Levigxu, Petro; bucxu kaj mangxu.</p> 
 <p><a name="an_10:14">10:14</a> Sed Petro diris:Ho ne, Sinjoro, cxar mi neniam mangxis ion profanan aux malpuran.</p> 
 <p><a name="an_10:15">10:15</a> Kaj vocxo venis al li denove duan fojon:Kion Dio purigis, tion vi ne nomu profana.</p> 
 <p><a name="an_10:16">10:16</a> Kaj tio estis farita trifoje; kaj la ujo estis tuj prenita for en la cxielon.</p> 
 <p><a name="an_10:17">10:17</a> Kaj dum Petro spirite embarasigxis, kia povas esti la vizio, kiun li vidis, jen la viroj senditaj de Kornelio, eldemandinte pri la domo de Simon,  staris antaux la pordo,</p> 
 <p><a name="an_10:18">10:18</a> kaj vokis kaj demandis, cxu Simon, kiu estas alnomata Petro, tie gastas.</p> 
 <p><a name="an_10:19">10:19</a> Kaj dum Petro pripensis pri la vizio, la Spirito diris al li:Jen tri viroj vin sercxas.</p> 
 <p><a name="an_10:20">10:20</a> Sed levigxu, kaj malsupreniru, kaj vojagxu kun ili, tute ne hezitante;  cxar mi ilin sendis.</p> 
 <p><a name="an_10:21">10:21</a> Kaj Petro malsupreniris al la viroj, kaj diris:Jen mi estas tiu, kiun vi sercxas; kia estas la kauxzo, pro kiu vi venis?</p> 
 <p><a name="an_10:22">10:22</a> Kaj ili diris:Kornelio, centestro, viro justa kaj timanta Dion, kaj bone atestata de la tuta nacio de la Judoj, estas avertita de sankta angxelo,  ke li venigu vin al sia domo kaj auxdu parolojn de vi.</p> 
 <p><a name="an_10:23">10:23</a> Tial li envokis kaj gastigis ilin.  Kaj en la sekvanta tago li levigxis, kaj foriris kun ili, kaj iuj fratoj el Jafo lin akompanis.</p> 
 <p><a name="an_10:24">10:24</a> Kaj la morgauxan tagon ili eniris en Cezarean. Kaj Kornelio atendis ilin, kunvokinte siajn parencojn kaj intimajn amikojn.</p> 
 <p><a name="an_10:25">10:25</a> Kaj kiam Petro estis eniranta, Kornelio lin renkontis, kaj, falinte antaux liaj piedoj, adorklinigxis al li.</p> 
 <p><a name="an_10:26">10:26</a> Sed Petro lin levis, dirante:Starigxu; mi mem ankaux estas homo.</p> 
 <p><a name="an_10:27">10:27</a> Kaj interparolante kun li, li eniris, kaj trovis multajn kunvenintajn;</p> 
 <p><a name="an_10:28">10:28</a> kaj li diris al ili:Vi mem scias, kiel kontrauxlegxe estas por Judo kamaradigxi aux aliri al alinaciano; sed Dio min admonis, ke mi ne nomu ian homon profana aux malpura;</p> 
 <p><a name="an_10:29">10:29</a> tial, kiam mi estis vokita, mi alvenis sen kontrauxdiro. Mi do demandas, por kio vi min venigis?</p> 
 <p><a name="an_10:30">10:30</a> Kaj Kornelio diris:Antaux kvar tagoj gxis cxi tiu horo, mi pregxis la nauxahoran pregxon en mia domo; kaj jen antaux mi staris viro hele vestita,</p> 
 <p><a name="an_10:31">10:31</a> kaj diris:Kornelio, via pregxo estas auxdita, kaj viaj almozoj estas memoritaj antaux Dio.</p> 
 <p><a name="an_10:32">10:32</a> Sendu do al Jafo, kaj invitu al vi Simonon, kiu estas alnomata Petro;  li gastas en la domo de Simon, tanisto, apud la marbordo.</p> 
 <p><a name="an_10:33">10:33</a> Tial mi tuj sendis al vi; kaj vi bone faris, ke vi venis. Nun do ni cxiuj alestas cxi tie antaux Dio, por auxdi cxion, kio estas ordonita al vi de la Sinjoro.</p> 
 <p><a name="an_10:34">10:34</a> Kaj Petro malfermis sian busxon, kaj diris:  Vere mi ekkomprenas, ke Dio ne privilegias personojn;</p> 
 <p><a name="an_10:35">10:35</a> sed en cxiu nacio tiu, kiu timas Lin kaj agas juste, estas akceptata de Li.</p> 
 <p><a name="an_10:36">10:36</a> Vi konas tiun vorton, kiun Li sendis al la Izraelidoj, predikante la evangelion de paco per Jesuo Kristo (li estas Sinjoro de cxiuj);</p> 
 <p><a name="an_10:37">10:37</a> vi konas tiun diron, kiu estas disvastigita tra la tuta Judujo,  komencante de Galileo, post la bapto, kiun predikis Johano-</p> 
 <p><a name="an_10:38">10:38</a> Jesuon, la Nazaretanon, kiun Dio sanktoleis per la Sankta Spirito kaj potenco; li cxirkauxiris, bonfarante kaj sanigante cxiujn premegatajn de la diablo, cxar Dio estis kun li.</p> 
 <p><a name="an_10:39">10:39</a> Kaj ni estas atestantoj pri cxio, kion li faris en la lando de la Judoj kaj en Jerusalem; lin oni mortigis, pendigante lin sur lignajxo.</p> 
 <p><a name="an_10:40">10:40</a> Lin Dio levis en la tria tago, kaj donis, ke li estu videbla,</p> 
 <p><a name="an_10:41">10:41</a> ne al la tuta popolo, sed al atestantoj, kiuj estis elektitaj antauxe de Dio, al ni, kiuj mangxis kaj trinkis kun li post lia relevigxo el la mortintoj.</p> 
 <p><a name="an_10:42">10:42</a> Kaj li ordonis al ni prediki al la popolo, kaj atesti, ke li estas la difinito de Dio, por esti la jugxisto de la vivantoj kaj de la mortintoj.</p> 
 <p><a name="an_10:43">10:43</a> Pri li cxiuj profetoj atestas, ke per lia nomo cxiu kredanta al li ricevos pardonadon de pekoj.</p> 
 <p><a name="an_10:44">10:44</a> Dum Petro parolis tiujn vortojn, la Sankta Spirito falis sur cxiujn,  kiuj auxdis la diron.</p> 
 <p><a name="an_10:45">10:45</a> Kaj cxiuj el la cirkumcido kredantoj, kiuj venis kun Petro, miregis pri tio, ke ankaux sur la nacianojn estis surversxata la donaco de la Sankta Spirito.</p> 
 <p><a name="an_10:46">10:46</a> CXar ili auxdis ilin paroli per lingvoj kaj glori Dion. Tiam respondis Petro:</p> 
 <p><a name="an_10:47">10:47</a> CXu iu povas malpermesi la akvon, ke ne baptigxu cxi tiuj, kiuj ricevis la Sanktan Spiriton tiel same, kiel ni?</p> 
 <p><a name="an_10:48">10:48</a> Kaj li ordonis, ke ili baptigxu en la nomo de Jesuo Kristo. Tiam ili petis, ke li restu ankoraux kelkajn tagojn.</p> 
 <p><a name="an_11:1">11:1</a> Kaj la apostoloj kaj la fratoj, kiuj estis en Judujo, auxdis, ke la nacianoj ankaux ricevis la vorton de Dio.</p> 
 <p><a name="an_11:2">11:2</a> Kaj kiam Petro venis al Jerusalem, tiuj, kiuj estis el la cirkumcido,  disputis kun li,</p> 
 <p><a name="an_11:3">11:3</a> dirante:Vi eniris al viroj ne cirkumciditaj, kaj mangxis kun ili.</p> 
 <p><a name="an_11:4">11:4</a> Sed Petro klarigis la aferon al ili orde, dirante:</p> 
 <p><a name="an_11:5">11:5</a> Dum mi pregxis en la urbo Jafo, en ekstazo mi vidis vizion, ujon malsuprenirantan, kvazaux grandan tukon, mallevatan el la cxielo per la kvar anguloj; kaj gxi venis gxis mi;</p> 
 <p><a name="an_11:6">11:6</a> kun fiksa rigardo mi gxin observis, kaj vidis kvarpiedajn bestojn de la tero kaj sovagxajn bestojn kaj rampajxojn kaj birdojn de la cxielo.</p> 
 <p><a name="an_11:7">11:7</a> Kaj mi auxdis vocxon dirantan al mi:Levigxu, Petro; bucxu kaj mangxu.</p> 
 <p><a name="an_11:8">11:8</a> Sed mi diris:Ho ne, Sinjoro, cxar nenio profana aux malpura eniris iam en mian busxon.</p> 
 <p><a name="an_11:9">11:9</a> Sed vocxo respondis al mi la duan fojon el la cxielo:Kion Dio purigis,  tion vi ne nomu profana.</p> 
 <p><a name="an_11:10">11:10</a> CXi tio farigxis trifoje, kaj cxio estis retirata en la cxielon.</p> 
 <p><a name="an_11:11">11:11</a> Kaj jen antaux la domo, en kiu mi estis, tuj staris tri viroj senditaj el Cezarea al mi.</p> 
 <p><a name="an_11:12">11:12</a> Kaj la Spirito ordonis, ke mi iru kun ili, tute ne hezitante. Kaj cxi tiuj ses fratoj min akompanis, kaj ni eniris en la domon de la viro;</p> 
 <p><a name="an_11:13">11:13</a> kaj li diris al ni, ke li vidis en sia domo la angxelon starantan, kaj dirantan:Sendu al Jafo, kaj venigu Simonon, kies alnomo estas Petro,</p> 
 <p><a name="an_11:14">11:14</a> kiu parolos al vi vortojn, per kiuj vi kaj via tuta familio savigxos.</p> 
 <p><a name="an_11:15">11:15</a> Kaj dum mi komencis paroli, la Sankta Spirito malsupreniris sur ilin tiel same, kiel sur nin en la komenco.</p> 
 <p><a name="an_11:16">11:16</a> Kaj mi rememoris la vorton de la Sinjoro, ke li diris:Johano ja baptis per akvo; sed vi baptigxos per la Sankta Spirito.</p> 
 <p><a name="an_11:17">11:17</a> Se do al ili Dio donis la saman donacon, kiel al ni, kiam ni ekkredis al la Sinjoro Jesuo Kristo, kia homo mi estis, ke mi povus kontrauxstari al Dio?</p> 
 <p><a name="an_11:18">11:18</a> Kiam ili tion auxdis, ili silentigxis, kaj gloris Dion, dirante:Ankaux do al la nacianoj Dio donacis penton por vivo.</p> 
 <p><a name="an_11:19">11:19</a> Tiuj do, kiuj dispeligxis pro la suferado, kiu okazis pro Stefano,  vojagxis gxis Fenikio kaj Kipro kaj Antiohxia, priparolante la vorton al neniu krom nur Judoj.</p> 
 <p><a name="an_11:20">11:20</a> Sed iuj el ili, viroj el Kipro kaj Kireno, veninte en Antiohxian,  parolis al la Grekoj ankaux, predikante la Sinjoron Jesuo.</p> 
 <p><a name="an_11:21">11:21</a> Kaj la mano de la Sinjoro estis kun ili; kaj granda nombro kredis kaj turnigxis al la Sinjoro.</p> 
 <p><a name="an_11:22">11:22</a> Kaj la raporto pri tio estis auxdita de la eklezio, kiu estis en Jerusalem; kaj ili forsendis Barnabason gxis Antiohxia;</p> 
 <p><a name="an_11:23">11:23</a> li, veninte, kaj vidante la gracon de Dio, gxojis; kaj li admonis ilin cxiujn, ke kun korfirmeco ili restu fidelaj al la Sinjoro;</p> 
 <p><a name="an_11:24">11:24</a> cxar li estis bona viro, kaj plena de la Sankta Spirito kaj de fido;  kaj multo da homoj aldonigxis al la Sinjoro.</p> 
 <p><a name="an_11:25">11:25</a> Kaj li iris al Tarso, por sercxi Sauxlon;</p> 
 <p><a name="an_11:26">11:26</a> kaj trovinte, li kondukis lin al Antiohxia. Kaj dum tuta jaro ili kunvenadis kun la eklezio, kaj instruis grandan aron da homoj; kaj en Antiohxia la discxiploj unue nomigxis Kristanoj.</p> 
 <p><a name="an_11:27">11:27</a> Kaj en tiuj tagoj profetoj el Jerusalem vojagxis al Antiohxia.</p> 
 <p><a name="an_11:28">11:28</a> Kaj starigxis unu el ili, nomata Agabo, kaj deklaris per la Spirito, ke estos granda malsato tra la tuta mondo; kaj tio okazis en la tagoj de Klauxdio.</p> 
 <p><a name="an_11:29">11:29</a> Kaj la discxiploj decidis, ke cxiu laux sia bonstato sendu helpon al la fratoj, kiuj logxis en Judujo;</p> 
 <p><a name="an_11:30">11:30</a> tion ankaux ili faris, sendante al la presbiteroj per la manoj de Barnabas kaj Sauxlo.</p> 
 <p><a name="an_12:1">12:1</a> Kaj cxirkaux tiu tempo la regxo Herodo etendis siajn manojn, por premi iujn el la eklezianoj.</p> 
 <p><a name="an_12:2">12:2</a> Kaj li mortigis per glavo Jakobon, la fraton de Johano.</p> 
 <p><a name="an_12:3">12:3</a> Kaj vidinte, ke tio placxas al la Judoj, li plue aldonis la areston de Petro. Kaj tiam estis la tagoj de macoj.</p> 
 <p><a name="an_12:4">12:4</a> Kaj kaptinte lin, li metis lin en malliberejon, transdonante lin al kvar kvaroj da soldatoj, por gardi lin, intencante elkonduki lin post la Pasko al la popolo.</p> 
 <p><a name="an_12:5">12:5</a> Tial Petro estis gardata en la malliberejo; sed pregxo por li estis fervore farata de la eklezio al Dio.</p> 
 <p><a name="an_12:6">12:6</a> Kaj kiam Herodo intencis elkonduki lin, en tiu sama nokto Petro dormis inter du soldatoj, ligite per du katenoj; kaj gardistoj antaux la pordoj gardis la malliberejon.</p> 
 <p><a name="an_12:7">12:7</a> Kaj jen apudstaris angxelo de la Eternulo, kaj lumo ekbrilis en la cxambro; kaj li frapis la flankon de Petro, kaj vekis lin, dirante:Levigxu rapide. Kaj liaj katenoj defalis de liaj manoj.</p> 
 <p><a name="an_12:8">12:8</a> Kaj la angxelo diris al li:Zonu vin, kaj alligu viajn sandalojn. Kaj li faris tion. Kaj li diris al li:JXetu cxirkaux vin vian mantelon kaj sekvu min.</p> 
 <p><a name="an_12:9">12:9</a> Kaj li eliris, kaj sekvis; kaj li ne sciis, ke reala estas tio, kion faris la angxelo, sed li pensis, ke li vidas vizion.</p> 
 <p><a name="an_12:10">12:10</a> Kaj trapasinte la unuan postenon kaj la duan, ili venis al la fera pordego, kiu kondukas en la urbon; kaj gxi malfermigxis al ili propramove;  kaj ili eliris, kaj pasis lauxlonge de unu strato; kaj la angxelo tuj foriris de li.</p> 
 <p><a name="an_12:11">12:11</a> Kaj Petro, rekonsciigxinte, diris:Nun mi certe scias, ke la Eternulo elsendis Sian angxelon kaj liberigis min el la mano de Herodo kaj el la tuta atendado de la popolo Juda.</p> 
 <p><a name="an_12:12">12:12</a> Kaj pripensinte, li venis al la domo de Maria, la patrino de Johano,  alnomata Marko, kie estis multaj kunvenintaj kaj pregxantaj.</p> 
 <p><a name="an_12:13">12:13</a> Kaj kiam li frapis cxe la pordo de la pordego, venis knabino nomata Roda, por auxskulti,</p> 
 <p><a name="an_12:14">12:14</a> kaj rekonante la vocxon de Petro, sxi pro gxojo ne malfermis la pordegon, sed enkuris, kaj diris, ke Petro staras antaux la pordego.</p> 
 <p><a name="an_12:15">12:15</a> Kaj oni diris al sxi:Vi frenezas. Sed sxi persiste certigis, ke tiel estas. Kaj ili diris:GXi estas lia angxelo.</p> 
 <p><a name="an_12:16">12:16</a> Sed Petro dauxrigis la frapadon; kaj ili, malferminte, vidis lin, kaj miregis.</p> 
 <p><a name="an_12:17">12:17</a> Sed li gestis per la mano, ke ili silentu, kaj rakontis al ili,  kiamaniere la Eternulo elkondukis lin el la malliberejo. Kaj li diris:Sciigu pri tio Jakobon kaj la fratojn. Kaj li foriris, kaj iris al alia loko.</p> 
 <p><a name="an_12:18">12:18</a> Kaj kiam tagigxis, farigxis inter la soldatoj ne malgranda ekscitigxo,  kio farigxis kun Petro.</p> 
 <p><a name="an_12:19">12:19</a> Kaj Herodo, sercxinte kaj ne trovinte lin, ekzamenis la gardistojn, kaj ordonis forkonduki ilin al morto. Kaj li vojagxis el Judujo al Cezarea, kaj tie restis iom da tempo.</p> 
 <p><a name="an_12:20">12:20</a> Kaj li estis tre kolera kontraux la homoj de Tiro kaj Cidon; kaj ili venis unuanime al li, kaj, akirinte la favoron de Blasto, la regxa cxambelano, petis pacon, cxar ilia lando estis nutrata de la lando de la regxo.</p> 
 <p><a name="an_12:21">12:21</a> Kaj en difinita tago Herodo, vestita en regxaj vestoj, sidis sur tribunala segxo kaj deklamis al ili.</p> 
 <p><a name="an_12:22">12:22</a> Kaj la popolo kriis:GXi estas vocxo de dio, kaj ne de homo.</p> 
 <p><a name="an_12:23">12:23</a> Kaj angxelo de la Eternulo tuj frapis lin, pro tio, ke li ne donis al Dio la gloron; kaj mangxate de vermoj, li senspirigxis.</p> 
 <p><a name="an_12:24">12:24</a> Sed la vorto de Dio kreskis kaj pligrandigxis.</p> 
 <p><a name="an_12:25">12:25</a> Kaj Barnabas kaj Sauxlo revenis de Jerusalem, plenuminte sian servadon,  kondukante kun si Johanon, kiu estis alnomata Marko.</p> 
 <p><a name="an_13:1">13:1</a> Kaj en Antiohxia, en la tiea eklezio, estis profetoj kaj instruistoj,  Barnabas, kaj Simeon, nomata Niger, kaj Lucio, la Kirenano, kaj Manaen,  kunvartito de la tetrarhxo Herodo, kaj Sauxlo.</p> 
 <p><a name="an_13:2">13:2</a> Kaj dum ili faris servon al la Sinjoro kaj fastis, la Sankta Spirito diris:Apartigu al mi Barnabason kaj Sauxlon por tiu laboro, al kiu mi ilin vokis.</p> 
 <p><a name="an_13:3">13:3</a> Tiam, fastinte kaj pregxinte kaj metinte sur ilin la manojn, ili forsendis ilin.</p> 
 <p><a name="an_13:4">13:4</a> Kaj cxi tiuj, forkondukite de la Sankta Spirito, malsupreniris al Seleuxkia; kaj de tie ili sxipiris al Kipro.</p> 
 <p><a name="an_13:5">13:5</a> Kaj estante en Salamis, ili proklamis la vorton de Dio en la sinagogoj de la Judoj; kaj ili havis Johanon kiel helpanton.</p> 
 <p><a name="an_13:6">13:6</a> Kaj trairinte la tutan insulon gxis Pafos, ili trovis unu magiiston,  Judan falsan profeton, kies nomo estis Bar-Jesuo,</p> 
 <p><a name="an_13:7">13:7</a> kiu estis kun la prokonsulo Sergio Pauxlo, prudenta viro. CXi tiu venigis al si Barnabason kaj Sauxlon, kaj deziris auxdi la vorton de Dio.</p> 
 <p><a name="an_13:8">13:8</a> Sed kontrauxstaris al ili Elimas, la magiisto (cxar tion signifas lia nomo), penante deturni la prokonsulon for de la fido.</p> 
 <p><a name="an_13:9">13:9</a> Sed Sauxlo, kiu estas Pauxlo, plenigite de la Sankta Spirito kaj fikse rigardante lin,</p> 
 <p><a name="an_13:10">13:10</a> diris:Ho vi, plena de cxia trompo kaj ruzemeco, filo de diablo,  malamiko de cxia justeco, cxu vi ne cxesos defleksi la rektajn vojojn de la Sinjoro?</p> 
 <p><a name="an_13:11">13:11</a> Kaj nun jen la mano de la Sinjoro estas sur vi, kaj vi estos blinda, ne vidante la sunon dum kelka tempo. Kaj tuj falis sur lin nebulo kaj mallumo,  kaj cxirkauxvagante, li sercxis mankondukantojn.</p> 
 <p><a name="an_13:12">13:12</a> Tiam la prokonsulo, vidinte la okazintajxon, kredis, mirigite de la instruado de la Sinjoro.</p> 
 <p><a name="an_13:13">13:13</a> Sed Pauxlo kaj liaj akompanantoj eksxipiris de Pafos kaj venis al Perga en Pamfilio; kaj Johano forlasis ilin kaj reiris al Jerusalem.</p> 
 <p><a name="an_13:14">13:14</a> Sed ili, trapasante de Perga venis al Antiohxia en Pisidio; kaj en la sabato ili eniris en la sinagogon, kaj sidigxis.</p> 
 <p><a name="an_13:15">13:15</a> Kaj post la legado de la legxo kaj la profetoj, la sinagogestroj sendis al ili, dirante:Fratoj, se estas cxe vi vorto de admono por la popolo,  parolu.</p> 
 <p><a name="an_13:16">13:16</a> Kaj Pauxlo, starigxinte kaj gestinte per la mano, diris:  Izraelidoj, kaj vi, kiuj timas Dion, auxskultu.</p> 
 <p><a name="an_13:17">13:17</a> La Dio de cxi tiu popolo Izrael elektis niajn patrojn, kaj altigis la popolon dum la logxado en Egiptujo, kaj per alta brako elkondukis ilin el tie.</p> 
 <p><a name="an_13:18">13:18</a> Kaj en la dauxro de cxirkaux kvardek jaroj Li toleris ilian konduton en la dezerto.</p> 
 <p><a name="an_13:19">13:19</a> Kaj eksterminte sep naciojn en la lando Kanaana, Li donis al ili ilian landon kiel heredon por cxirkaux kvarcent kvindek jaroj;</p> 
 <p><a name="an_13:20">13:20</a> kaj post tio Li donis jugxistojn gxis la profeto Samuel.</p> 
 <p><a name="an_13:21">13:21</a> Kaj poste ili petis regxon; kaj Dio donis al ili Saulon, filon de Kisx,  viron el la tribo de Benjamen, por kvardek jaroj.</p> 
 <p><a name="an_13:22">13:22</a> Kaj formetinte lin, Li levis al ili Davidon kiel regxon, pri kiu Li parolis, atestante:Mi trovis Davidon, filon de Jisxaj, viron laux Mia koro;  li plenumos Mian tutan volon.</p> 
 <p><a name="an_13:23">13:23</a> El lia idaro Dio laux promeso venigis al Izrael Savanton, Jesuon,</p> 
 <p><a name="an_13:24">13:24</a> kiam Johano jam predikis antaux lia alveno la bapton de pento al la tuta popolo Izrael.</p> 
 <p><a name="an_13:25">13:25</a> Kaj dum Johano plenumis sian kuradon, li diris:Kiu vi supozas, ke mi estas? mi ne estas tiu. Sed jen venas post mi unu, al kiu mi ne estas inda malligi la sandalojn de la piedoj.</p> 
 <p><a name="an_13:26">13:26</a> Fratoj, idoj el la raso de Abraham, kaj tiuj inter vi, kiuj timas Dion,  al ni estas sendita la vorto de cxi tiu savo.</p> 
 <p><a name="an_13:27">13:27</a> CXar la logxantoj en Jerusalem kaj iliaj regantoj ne konis lin; kaj kondamnante lin, ili plenumis la vocxojn de la profetoj cxiusabate legatajn.</p> 
 <p><a name="an_13:28">13:28</a> Kaj trovinte en li nenian kauxzon de morto, ili tamen petis Pilaton mortigi lin.</p> 
 <p><a name="an_13:29">13:29</a> Kaj plenuminte cxion, kio estis skribita pri li, ili forprenis lin de la lignajxo kaj metis lin en tombon.</p> 
 <p><a name="an_13:30">13:30</a> Sed Dio levis lin el la mortintoj;</p> 
 <p><a name="an_13:31">13:31</a> kaj li estis vidata multajn tagojn de tiuj, kiuj venis kun li el Galileo en Jerusalemon, kaj ili nun estas liaj atestantoj cxe la popolo.</p> 
 <p><a name="an_13:32">13:32</a> Kaj ni alportas al vi bonan sciigon pri la promeso farita al la patroj,</p> 
 <p><a name="an_13:33">13:33</a> ke Dio plenumis tion al ni, la filoj, relevinte Jesuon, kiel ankaux estas skribite en la dua psalmo:Vi estas Mia Filo, hodiaux Mi vin naskis.</p> 
 <p><a name="an_13:34">13:34</a> Kaj pri tio, ke Li relevis lin el la mortintoj, jam ne venontan en forputron, Li parolis jene:Mi donos al vi la fidindajn favorkorajxojn de David.</p> 
 <p><a name="an_13:35">13:35</a> CXar li ankaux diris en alia psalmo:Vi ne permesos, ke Via sanktulo forputru.</p> 
 <p><a name="an_13:36">13:36</a> CXar David, servinte en sia generacio al la intenco de Dio, ekdormis,  kaj alkolektigxis al siaj patroj kaj vidis forputron;</p> 
 <p><a name="an_13:37">13:37</a> sed tiu, kiun Dio relevis, ne vidis forputron.</p> 
 <p><a name="an_13:38">13:38</a> Estu do sciate al vi, fratoj, ke per cxi tiu estas proklamata al vi pardonado de pekoj;</p> 
 <p><a name="an_13:39">13:39</a> kaj cxiu kredanto al li estas pravigita pri cxio, pri kio vi ne povis esti pravigitaj per la legxo de Moseo.</p> 
 <p><a name="an_13:40">13:40</a> Gardu vin do, ke ne venu sur vin tio, kio estas dirita en la profetoj:</p> 
 <p><a name="an_13:41">13:41</a> Rigardu, vi malestimantoj, kaj miru, kaj malaperu,   CXar en via tempo Mi faras ion,   Kion vi ne kredus, se oni rakontus al vi.</p> 
 <p><a name="an_13:42">13:42</a> Kaj dum ili eliris el la sinagogo, oni petegis, ke cxi tiuj vortoj estu parolataj al ili la venontan sabaton.</p> 
 <p><a name="an_13:43">13:43</a> Kaj kiam la sinagogo disigxis, multaj el la Judoj kaj el la piaj prozelitoj sekvis Pauxlon kaj Barnabason, kiuj, alparolante ilin, urgxe admonis ilin persisti en la graco de Dio.</p> 
 <p><a name="an_13:44">13:44</a> En la sekvanta sabato preskaux la tuta urbo kolektigxis, por auxdi la vorton de Dio.</p> 
 <p><a name="an_13:45">13:45</a> Kaj la Judoj, vidante la homamasojn, plenigxis de jxaluzo, kaj kontrauxdiris la dirojn de Pauxlo, kaj blasfemis.</p> 
 <p><a name="an_13:46">13:46</a> Kaj Pauxlo kaj Barnabas, parolante kuragxe, diris:Estis necese paroli al vi unue la vorton de Dio. Sed cxar vi forpusxis gxin kaj ne jugxas vin indaj je la eterna vivo, jen ni turnas nin al la nacianoj.</p> 
 <p><a name="an_13:47">13:47</a> CXar tiel ordonis al ni la Sinjoro:      Mi vin metis kiel lumon por la nacioj,   Por ke vi estu por savo gxis la plej malproksima parto de la tero.</p> 
 <p><a name="an_13:48">13:48</a> Kaj auxdinte tion, la nacianoj gxojis, kaj gloris la vorton de Dio; kaj el ili kredis cxiuj, kiuj estis difinitaj por eterna vivo.</p> 
 <p><a name="an_13:49">13:49</a> Kaj la vorto de la Sinjoro estis disportata tra la tuta regiono.</p> 
 <p><a name="an_13:50">13:50</a> Sed la Judoj incitis la piajn virinojn bonfamajn kaj la cxefojn de la urbo, kaj instigis persekutadon kontraux Pauxlo kaj Barnabas, kaj forpelis ilin el siaj limoj.</p> 
 <p><a name="an_13:51">13:51</a> Sed ili forskuis la polvon de siaj piedoj kontraux ili, kaj iris al Ikonio.</p> 
 <p><a name="an_13:52">13:52</a> Kaj la discxiploj plenigxis de gxojo kaj de la Sankta Spirito.</p> 
 <p><a name="an_14:1">14:1</a> Kaj en Ikonio ili ambaux eniris en la sinagogon de la Judoj, kaj tiel parolis, ke granda amaso da Judoj kaj Grekoj kredis.</p> 
 <p><a name="an_14:2">14:2</a> Sed la nekredantaj Judoj ekscitis kaj malbonigis la animojn de la nacianoj kontraux la fratoj.</p> 
 <p><a name="an_14:3">14:3</a> Tial ili restis longan tempon tie, sentime parolante en la Sinjoro, kiu atestadis pri la vorto de Sia graco, lasante, ke signoj kaj mirakloj farigxu per iliaj manoj.</p> 
 <p><a name="an_14:4">14:4</a> Sed la logxantaro de la urbo dividigxis; unuj estis kun la Judoj, kaj aliaj kun la apostoloj.</p> 
 <p><a name="an_14:5">14:5</a> Kaj kiam farigxis atenco de la nacianoj kaj ankaux de la Judoj kun iliaj regantoj, por ataki kaj sxtonmortigi ilin,</p> 
 <p><a name="an_14:6">14:6</a> sciigxinte pri gxi, ili forsavis sin en la urbojn de Likaonio-Listran kaj Derben kaj la cxirkauxajxon;</p> 
 <p><a name="an_14:7">14:7</a> kaj tie ili proklamis la evangelion.</p> 
 <p><a name="an_14:8">14:8</a> Kaj en Listra sidadis unu viro senforta en la piedoj, kiu estis lama de la patrina ventro, kaj neniam piediris.</p> 
 <p><a name="an_14:9">14:9</a> Li auxdis Pauxlon paroli; kaj cxi tiu, fikse rigardante lin, kaj vidante, ke ili havas fidon por esti sanigita,</p> 
 <p><a name="an_14:10">14:10</a> diris per lauxta vocxo:Starigxu rekte sur viaj piedoj. Kaj li salte levigxis kaj piediris.</p> 
 <p><a name="an_14:11">14:11</a> Kaj la homamaso, vidinte tion, kion Pauxlo faris, levis sian vocxon,  kaj diris en la Likaonia lingvo:La dioj en homa formo malsupreniris al ni.</p> 
 <p><a name="an_14:12">14:12</a> Kaj Barnabason ili nomis Zeuxs, kaj Pauxlon Hermes, cxar cxi tiu estis la cxefa parolanto.</p> 
 <p><a name="an_14:13">14:13</a> Kaj la pastro de la Zeuxs, kiu estis antaux la urbo, alkondukis bovojn kaj girlandojn al la pordegoj, kaj volis oferi kun la homamasoj.</p> 
 <p><a name="an_14:14">14:14</a> Sed la apostoloj Pauxlo kaj Barnabas, auxdinte, dissxiris siajn vestojn, kaj antauxensaltis en la amason, kriante,</p> 
 <p><a name="an_14:15">14:15</a> kaj dirante:Ho viroj, kial vi tion faras? Ni ankaux estas homoj,  samsentaj kiel vi, kaj ni alportas al vi evangelion, por turni vin de cxi tiuj vantajxoj al la vivanta Dio, kiu faris la cxielon kaj la teron kaj la maron kaj cxion en ili;</p> 
 <p><a name="an_14:16">14:16</a> kaj kiu en la pasintaj generacioj permesis, ke cxiuj nacioj iru siajn proprajn vojojn.</p> 
 <p><a name="an_14:17">14:17</a> Tamen Li ne lasis Sin sen atesto, cxar Li bonfaris, donante al vi pluvojn el la cxielo kaj fruktoportajn sezonojn, plenigante viajn korojn per nutrajxo kaj felicxo.</p> 
 <p><a name="an_14:18">14:18</a> Kaj tiel dirante, ili apenaux retenis la amasojn de oferado al ili.</p> 
 <p><a name="an_14:19">14:19</a> Sed alvenis Judoj el Antiohxia kaj Ikonio, kaj, instiginte la amason,  ili prijxetis Pauxlon per sxtonoj, kaj trenis lin ekster la urbon, pensante,  ke li mortis.</p> 
 <p><a name="an_14:20">14:20</a> Sed kiam la discxiploj staris cxirkaux li, li levigxis, kaj eniris en la urbon; kaj en la sekvanta tago li eliris kun Barnabas al Derbe.</p> 
 <p><a name="an_14:21">14:21</a> Kaj proklaminte la evangelion al tiu urbo, kaj varbinte multajn discxiplojn, ili revenis al Listra kaj Ikonio kaj Antiohxia,</p> 
 <p><a name="an_14:22">14:22</a> firmigante la animojn de la discxiploj, kaj admonante, ke ili restu en la fido, kaj ke tra multaj suferoj ni devas eniri en la regnon de Dio.</p> 
 <p><a name="an_14:23">14:23</a> Kaj elektinte presbiterojn por ili en cxiu eklezio, kaj pregxinte kun fastado, ili rekomendis ilin al la Sinjoro, al kiu ili ekkredis.</p> 
 <p><a name="an_14:24">14:24</a> Kaj trairinte Pisidion, ili venis en Pamfilion.</p> 
 <p><a name="an_14:25">14:25</a> Kaj parolinte la vorton en Perga, ili malsupreniris al Atalia;</p> 
 <p><a name="an_14:26">14:26</a> kaj de tie ili sxipiris al Antiohxia, de kie ili estis konfiditaj al la graco de Dio por la laboro, kiun ili plenumis.</p> 
 <p><a name="an_14:27">14:27</a> Kaj kiam ili alvenis, ili kunvenigis la eklezion, kaj rakontis cxion,  kion Dio per ili faris, kaj ke Li malfermis al la nacianoj pordon de fido.</p> 
 <p><a name="an_14:28">14:28</a> Kaj ili restis kelkan tempon kun la discxiploj.</p> 
 <p><a name="an_15:1">15:1</a> Kaj iuj homoj vojagxis tien el Judujo, kaj instruis la fratojn:Se vi ne cirkumcidigxos laux la moro de Moseo, vi ne povas savigxi.</p> 
 <p><a name="an_15:2">15:2</a> Kaj kiam Pauxlo kaj Barnabas havis ne malgrandan malkonsenton kaj diskutadon kontraux ili, oni arangxis, ke Pauxlo kaj Barnabas kaj aliaj tieuloj iru Jerusalemon al la apostoloj kaj presbiteroj pri tiu demando.</p> 
 <p><a name="an_15:3">15:3</a> Ili do, forkondukite de la eklezio, trairis Fenikion kaj Samarion,  anoncante la konvertadon de la nacianoj, kaj faris grandan gxojon al cxiuj fratoj.</p> 
 <p><a name="an_15:4">15:4</a> Kaj alveninte en Jerusalemon, ili estis akceptitaj de la eklezio kaj apostoloj kaj presbiteroj, kaj raportis cxion, kion Dio faris per ili.</p> 
 <p><a name="an_15:5">15:5</a> Sed levigxis iuj kredantoj el la sekto de la Fariseoj, dirante:Estas necese cirkumcidi ilin, kaj ordoni, ke ili observu la legxon de Moseo.</p> 
 <p><a name="an_15:6">15:6</a> Kaj kunvenis la apostoloj kaj presbiteroj, por esplori tiun aferon.</p> 
 <p><a name="an_15:7">15:7</a> Kaj post multe da diskutado, Petro starigxis, kaj diris al ili:  Fratoj, vi scias, ke jam antaux longe Dio elektis min el inter vi, por ke per mia busxo la nacianoj auxdu la vorton de la evangelio kaj kredu.</p> 
 <p><a name="an_15:8">15:8</a> Kaj Dio, kiu konas la korojn, atestis al ili, donante al ili la Sanktan Spiriton tiel same, kiel al ni;</p> 
 <p><a name="an_15:9">15:9</a> kaj Li faris nenian diferencon inter ni kaj ili, per la fido puriginte iliajn korojn.</p> 
 <p><a name="an_15:10">15:10</a> Nun do kial vi incitas Dion, dezirante meti sur la kolon de la discxiploj jugon, kiun povis porti nek niaj patroj, nek ni?</p> 
 <p><a name="an_15:11">15:11</a> Sed ni kredas pri nia savo per la graco de la Sinjoro Jesuo tiel same,  kiel ankaux ili.</p> 
 <p><a name="an_15:12">15:12</a> Kaj silentis la tuta amaso; kaj ili auxskultis, dum Pauxlo kaj Barnabas rakontis, kiom da signoj kaj mirakloj Dio faris cxe la nacianoj per ili.</p> 
 <p><a name="an_15:13">15:13</a> Kaj kiam ili cxesis paroli, Jakobo respondis, dirante:  Fratoj, auxskultu min;</p> 
 <p><a name="an_15:14">15:14</a> Simeon rakontis, kiel unue Dio vizitis nacianojn, por elekti el ili popolon por Sia nomo.</p> 
 <p><a name="an_15:15">15:15</a> Kaj al tio konsentas la vortoj de la profetoj, kiel estas skribite:</p> 
 <p><a name="an_15:16">15:16</a> Post tio Mi revenos,   Kaj Mi restarigos la falintan tabernaklon de David,   Mi restarigos la detruitajxojn,   Kaj Mi rekonstruos gxin;</p> 
 <p><a name="an_15:17">15:17</a> Por ke strebu al la Eternulo la ceteraj homoj  Kaj cxiuj nacioj, inter kiuj estas proklamata Mia nomo,   Diras la Eternulo,</p> 
 <p><a name="an_15:18">15:18</a> Kiu tion faras jam de la tempo antikva.</p> 
 <p><a name="an_15:19">15:19</a> Tial mi decidas, ke ni ne gxenu tiujn el la nacianoj, kiuj turnigxas al Dio;</p> 
 <p><a name="an_15:20">15:20</a> sed ni admonu ilin, ke ili detenu sin de malpurigxoj cxe idoloj kaj de malcxasteco kaj de sufokitajxoj kaj de sango.</p> 
 <p><a name="an_15:21">15:21</a> CXar de post antikvaj generacioj Moseo havas en cxiuj urboj tiujn, kiuj lin predikas, legate en la sinagogoj cxiusabate.</p> 
 <p><a name="an_15:22">15:22</a> Tiam al la apostoloj kaj presbiteroj kun la tuta eklezio sxajnis bone elekti virojn el inter si kaj sendi ilin al Antiohxia kun Pauxlo kaj Barnabas:nome Judas, alnomata Barsabas, kaj Silas, viroj konataj inter la fratoj;</p> 
 <p><a name="an_15:23">15:23</a> kaj ili sendis per ili la jenan leteron:La apostoloj kaj presbiteroj,  al la fratoj, kiuj estas el la nacianoj en Antiohxia kaj Sirio kaj Kilikio,  kun saluto:</p> 
 <p><a name="an_15:24">15:24</a> CXar ni auxdis, ke iuj el ni gxenis vin per vortoj maltrankviligaj por viaj animoj, al kiuj ni ne ordonis tion,</p> 
 <p><a name="an_15:25">15:25</a> sxajnis bone al ni unuanime, ke ni elektu virojn kaj sendu ilin al vi kun niaj amataj Barnabas kaj Pauxlo,</p> 
 <p><a name="an_15:26">15:26</a> homoj, kiuj riskis siajn vivojn pro la nomo de nia Sinjoro Jesuo Kristo.</p> 
 <p><a name="an_15:27">15:27</a> Ni do sendis Judason kaj Silason, kiuj ankaux mem busxe diros tion saman.</p> 
 <p><a name="an_15:28">15:28</a> CXar al la Sankta Spirito kaj al ni sxajnis bone meti sur vin nenian alian sxargxon, krom la jenaj necesaj aferoj:</p> 
 <p><a name="an_15:29">15:29</a> ke oni sin detenu de idoloferitajxoj kaj de sango kaj de sufokitajxoj kaj de malcxasteco; se vi vin gardos kontraux tio, vi bone agos. Adiaux!</p> 
 <p><a name="an_15:30">15:30</a> Ili do, forsendite, iris al Antiohxia; kaj kunveniginte la amason, ili transdonis la leteron.</p> 
 <p><a name="an_15:31">15:31</a> Kaj leginte gxin, ili gxojis pro la konsolo.</p> 
 <p><a name="an_15:32">15:32</a> Kaj Judas kaj Silas, kiuj estis ankaux mem profetoj, konsolis la fratojn per multe da parolo kaj firmigis ilin.</p> 
 <p><a name="an_15:33">15:33</a> Kaj pasiginte kelkan tempon, ili kun paco foriris de la fratoj al siaj forsendintoj.</p> 
 <p><a name="an_15:34">15:34</a> (Tamen placxis al Silas tie restadi.)</p> 
 <p><a name="an_15:35">15:35</a> Sed Pauxlo kaj Barnabas restis en Antiohxia, instruante kaj predikante,  kun multaj aliaj, la vorton de la Sinjoro.</p> 
 <p><a name="an_15:36">15:36</a> Kaj post kelke da tagoj Pauxlo diris al Barnabas:Ni reiru, kaj vizitu niajn fratojn en cxiu urbo, kie ni proklamis la vorton de la Sinjoro, kaj vidu, kiel ili fartas.</p> 
 <p><a name="an_15:37">15:37</a> Kaj Barnabas konsilis kunpreni Johanon, alnomatan Marko.</p> 
 <p><a name="an_15:38">15:38</a> Sed Pauxlo ne aprobis kunpreni tiun, kiu sin fortiris de ili en Pamfilio, kaj ne kuniris en la laboron.</p> 
 <p><a name="an_15:39">15:39</a> Kaj farigxis disputo, tiel ke ili disigxis unu de la alia; kaj Barnabas, kunprenante Markon, sxipiris al Kipro;</p> 
 <p><a name="an_15:40">15:40</a> sed Pauxlo, elektinte Silason, foriris, konfidite de la fratoj al la graco de Dio.</p> 
 <p><a name="an_15:41">15:41</a> Kaj li iris tra Sirio kaj Kilikio, firmigante la ekleziojn.</p> 
 <p><a name="an_16:1">16:1</a> Kaj li venis al Derbe kaj Listra; kaj jen tie estis unu discxiplo,  nomata Timoteo, filo de kredanta Judino kaj de Greka patro.</p> 
 <p><a name="an_16:2">16:2</a> Tiu estis bone atestata de la fratoj en Listra kaj Ikonio.</p> 
 <p><a name="an_16:3">16:3</a> Tiun Pauxlo deziris, ke li foriru kun li, kaj li prenis kaj cirkumcidis lin pro la Judoj, kiuj estis en tiuj regionoj; cxar cxiuj sciis, ke lia patro estas Greko.</p> 
 <p><a name="an_16:4">16:4</a> Kaj dum ili trapasis la urbojn, ili transdonis al ili por observado la dekretojn, deciditajn de la apostoloj kaj presbiteroj en Jerusalem.</p> 
 <p><a name="an_16:5">16:5</a> Tiel la eklezioj firmigxis en la fido, kaj kreskis lauxnombre cxiutage.</p> 
 <p><a name="an_16:6">16:6</a> Kaj ili trairis la Frigian kaj Galatujan regionon, malpermesite de la Sankta Spirito priparoli la vorton en Azio;</p> 
 <p><a name="an_16:7">16:7</a> kaj veninte apud Misia, ili klopodis eniri en Bitinion, kaj la Spirito de Jesuo tion ne permesis al ili;</p> 
 <p><a name="an_16:8">16:8</a> kaj pasinte preter Misia, ili malsupreniris al Troas.</p> 
 <p><a name="an_16:9">16:9</a> Kaj vizio aperis al Pauxlo dum la nokto:viro Makedona staris, kaj petegis lin, dirante:Transpasu al Makedonujo, kaj nin helpu.</p> 
 <p><a name="an_16:10">16:10</a> Kaj post kiam li vidis la vizion, ni tuj penis foriri en Makedonujon,  konkludinte, ke Dio vokis nin, por prediki al ili la evangelion.</p> 
 <p><a name="an_16:11">16:11</a> Tial, eksxipirinte de Troas, ni rekte veturis al Samotrake, kaj la sekvantan tagon al Neapolis;</p> 
 <p><a name="an_16:12">16:12</a> kaj de tie al Filipi, kiu estas kolonio, cxefurbo de la Makedonuja provinco; kaj en tiu urbo ni restis dum kelke da tagoj.</p> 
 <p><a name="an_16:13">16:13</a> Kaj en la sabato ni eliris ekster la pordegon apud rivero, kie, ni supozis, estis kunvenejo por pregxado; kaj ni sidigxis, kaj parolis al la virinoj kunvenintaj.</p> 
 <p><a name="an_16:14">16:14</a> Kaj unu virino, nomata Lidia, vendistino de purpuro, el la urbo Tiatira, adorantino de Dio, nin auxdis; sxian koron la Sinjoro malfermis, por atenti la parolojn de Pauxlo.</p> 
 <p><a name="an_16:15">16:15</a> Kaj kiam sxi estis baptita, kun sia familio, sxi nin petegis,  dirante:Se vi jugxas min fidela al la Sinjoro, venu, kaj logxu en mia domo.  Kaj sxi devigis nin.</p> 
 <p><a name="an_16:16">16:16</a> Kaj kiam ni iris al la kunvenejo por pregxado, renkontis nin unu knabino, kiu havis orakolan spiriton kaj kiu per auxgurado alportadis al siaj mastroj multan gajnon.</p> 
 <p><a name="an_16:17">16:17</a> SXi sekvis Pauxlon kaj nin, kaj kriadis, dirante:Tiuj homoj estas servistoj de Dio la Plejalta, kiuj proklamas al vi vojon de savo.</p> 
 <p><a name="an_16:18">16:18</a> Kaj tion sxi faris dum multe da tagoj. Sed Pauxlo, cxagrenite, turnis sin, kaj diris al la spirito:Mi ordonas al vi en la nomo de Jesuo Kristo, ke vi eliru el sxi. Kaj gxi eliris en tiu sama horo.</p> 
 <p><a name="an_16:19">16:19</a> Sed sxiaj mastroj, vidinte, ke eliris la espero de ilia gajno, kaptis Pauxlon kaj Silason, kaj trenis ilin en la placon al la regantoj,</p> 
 <p><a name="an_16:20">16:20</a> kaj kondukinte ilin al la urbestroj, diris:CXi tiuj homoj treege maltrankviligas nian urbon, estante Judoj,</p> 
 <p><a name="an_16:21">16:21</a> kaj ili proklamas morojn, kiujn ne decas akcepti nek fari por ni, kiuj estas Romanoj.</p> 
 <p><a name="an_16:22">16:22</a> Kaj la popolo amase sin kolektis kontraux ili; kaj la urbestroj,  forsxirinte de ili la vestojn, ordonis, ke oni vergobatu ilin.</p> 
 <p><a name="an_16:23">16:23</a> Kaj metinte sur ilin multajn batojn, ili jxetis ilin en malliberejon,  ordonante al la estro de la malliberejo, ke li forte gardu ilin;</p> 
 <p><a name="an_16:24">16:24</a> kaj li, ricevinte tiun ordonon, jxetis ilin en la internan karceron kaj fiksis iliajn piedojn en la trabon.</p> 
 <p><a name="an_16:25">16:25</a> Sed cxirkaux la noktomezo Pauxlo kaj Silas pregxis kaj himnis al Dio,  kaj la katenitoj auxskultis ilin;</p> 
 <p><a name="an_16:26">16:26</a> kaj subite farigxis granda tertremo, tiel ke la fundamentoj de la malliberejo skuigxis; kaj tuj cxiuj pordoj malfermigxis, kaj cxies katenoj falis.</p> 
 <p><a name="an_16:27">16:27</a> Kaj la malliberejestro, vekigxinte, kaj vidante la pordojn de la karcero malfermitaj, eltiris sian glavon kaj volis mortigi sin, supozante, ke la malliberuloj forkuris.</p> 
 <p><a name="an_16:28">16:28</a> Sed Pauxlo vokis per lauxta vocxo, dirante:Nenian malbonon faru al vi,  cxar ni cxiuj estas cxi tie.</p> 
 <p><a name="an_16:29">16:29</a> Kaj veniginte lumilon, li ensaltis, kaj, tremante de timo, klinigxis antaux Pauxlo kaj Silas,</p> 
 <p><a name="an_16:30">16:30</a> kaj kondukis ilin eksteren, kaj diris:Sinjoroj, kion mi devas fari, por esti savita?</p> 
 <p><a name="an_16:31">16:31</a> Kaj ili diris:Kredu al la Sinjoro Jesuo, kaj vi estos savita, vi kaj via familio.</p> 
 <p><a name="an_16:32">16:32</a> Kaj ili parolis la vorton de la Sinjoro al li kaj al cxiuj en lia domo.</p> 
 <p><a name="an_16:33">16:33</a> Kaj li kondukis ilin en tiu sama nokta horo kaj lavis al ili la batovundojn; kaj baptigxis senprokraste li kaj cxiuj liaj domanoj.</p> 
 <p><a name="an_16:34">16:34</a> Kaj li kondukis ilin en sian domon, kaj arangxis por ili mangxotablon,  kaj tre gxojis kun sia tuta domanaro, ekkredinte al Dio.</p> 
 <p><a name="an_16:35">16:35</a> Sed kiam tagigxis, la urbestroj sendis la liktorojn, por diri:Forliberigu tiujn homojn.</p> 
 <p><a name="an_16:36">16:36</a> Kaj la malliberejestro raportis la vortojn al Pauxlo:La urbestroj jxus sendis, por ke vi forliberigxu; tial nun elvenu kaj foriru pace.</p> 
 <p><a name="an_16:37">16:37</a> Sed Pauxlo diris al ili:Ili publike vergobatis nin ne kondamnitajn,  kvankam ni estas Romanoj, kaj nin jxetis en malliberejon; kaj cxu ili nun eljxetas nin kasxe? tute ne; ili mem venu kaj forkonduku nin.</p> 
 <p><a name="an_16:38">16:38</a> Kaj la liktoroj raportis tiujn vortojn al la urbestroj; kaj cxi tiuj timis, auxdante, ke ili estas Romanoj;</p> 
 <p><a name="an_16:39">16:39</a> kaj ili venis kaj petegis ilin, kaj, elkondukinte ilin, petis, ke ili foriru de la urbo.</p> 
 <p><a name="an_16:40">16:40</a> Kaj ili eliris el la malliberejo, kaj eniris en la domon de Lidia; kaj vidinte kaj konsolinte la fratojn, ili foriris.</p> 
 <p><a name="an_17:1">17:1</a> Kaj vojagxinte tra Amfipolis kaj Apolonia, ili alvenis en Tesalonikon,  kie estis sinagogo de la Judoj;</p> 
 <p><a name="an_17:2">17:2</a> kaj laux sia kutimo Pauxlo eniris al ili, kaj dum tri sabatoj li rezonadis kun ili el la Skriboj,</p> 
 <p><a name="an_17:3">17:3</a> klarigante kaj montrante, ke la Kristo devis suferi kaj relevigxi el la mortintoj, kaj dirante:CXi tiu Jesuo, kiun mi predikas al vi, estas la Kristo.</p> 
 <p><a name="an_17:4">17:4</a> Kaj unuj el ili estis konvinkitaj, kaj kunsortigxis kun Pauxlo kaj Silas; kaj el la piaj Grekoj granda amaso, kaj el la cxefaj virinoj ne malmultaj.</p> 
 <p><a name="an_17:5">17:5</a> Sed la Judoj, enviante, varbis kelkajn malnoblulojn el la popolacxo,  kaj, kolektinte homamason, entumultigis la urbon; kaj atakinte la domon de Jason, ili klopodis elkonduki ilin al la popolo.</p> 
 <p><a name="an_17:6">17:6</a> Sed ne trovinte ilin, ili trenis Jasonon kaj kelkajn fratojn antaux la urbestrojn, kriante:Tiuj samaj, kiuj renversis la tutan mondon, alestas ankaux cxi tie;</p> 
 <p><a name="an_17:7">17:7</a> ilin Jason akceptis; kaj ili cxiuj agas kontraux la dekretoj de Cezaro,  dirante, ke estas alia regxo, Jesuo.</p> 
 <p><a name="an_17:8">17:8</a> Kaj ili maltrankviligis la homamason kaj la urbestrojn, kiuj tion auxdis.</p> 
 <p><a name="an_17:9">17:9</a> Kaj cxi tiuj, ricevinte garantiajxon de Jason kaj la aliaj, liberigis ilin.</p> 
 <p><a name="an_17:10">17:10</a> Kaj la fratoj tuj forsendis Pauxlon kaj Silason nokte al Berea; kaj alveninte tien, ili iris en la sinagogon de la Judoj.</p> 
 <p><a name="an_17:11">17:11</a> Kaj cxi tiuj estis pli noblaj ol la Tesalonikanoj, cxar ili akceptis la vorton kun plena fervoro, kaj cxiutage esploris la Skribojn, por konstati,  cxu tiuj aferoj estas veraj.</p> 
 <p><a name="an_17:12">17:12</a> Tial multaj el ili kredis, kaj ne malmultaj el la Grekaj virinoj honorindaj kaj el la viroj.</p> 
 <p><a name="an_17:13">17:13</a> Sed kiam la Judoj en Tesaloniko sciigxis, ke ankaux en Berea la vorto de Dio estas proklamita de Pauxlo, ili venis ankaux tien, maltrankviligante kaj ekscitante la homamason.</p> 
 <p><a name="an_17:14">17:14</a> Kaj tiam la fratoj tuj forsendis Pauxlon, por ke li iru gxis la marbordo; sed Silas kaj Timoteo restis ankoraux tie.</p> 
 <p><a name="an_17:15">17:15</a> Kaj la gvidantoj de Pauxlo kondukis lin gxis Ateno, kaj ricevinte komision al Silas kaj Timoteo, ke ili venu al li kiel eble plej rapide, ili foriris.</p> 
 <p><a name="an_17:16">17:16</a> Kaj dum Pauxlo atendis ilin en Ateno, lia spirito cxagrenigxis en li,  kiam li vidis la urbon idolplena.</p> 
 <p><a name="an_17:17">17:17</a> Tial li rezonadis en la sinagogoj kun la Judoj kaj la diotimantoj, kaj sur la placo cxiutage kun la renkontitoj.</p> 
 <p><a name="an_17:18">17:18</a> Kaj iuj el la Epikuranaj kaj Stoikaj filozofoj lin renkontis. Kaj unuj diris:Kion volus diri cxi tiu vortsxutanto? aliaj diris:Li sxajnas esti proklamanto de fremdaj diajxoj; cxar li predikis Jesuon kaj la relevigxon.</p> 
 <p><a name="an_17:19">17:19</a> Kaj ili prenis lin, kaj kondukis lin al la Areopago, dirante:CXu ni povas scii, kio estas tiu nova instruo, priparolata de vi?</p> 
 <p><a name="an_17:20">17:20</a> CXar fremdajxojn vi portas al niaj oreloj; ni do volas scii, kion signifas tiuj aferoj.</p> 
 <p><a name="an_17:21">17:21</a> (CXiuj Atenanoj kaj la tie logxantaj fremduloj pasigadis la tempon cxe nenio alia, krom diri aux auxdi ion plej novan.)</p> 
 <p><a name="an_17:22">17:22</a> Kaj Pauxlo staris meze de la Areopago, kaj diris:  Atenanoj, mi rimarkas, ke vi estas cxiurilate tro servemaj al diajxoj.</p> 
 <p><a name="an_17:23">17:23</a> CXar preterpasante kaj rigardante viajn adoratajxojn, mi trovis ankaux altaron, sur kiu estis skribite:AL DIO NEKONATA. Kiun do vi nekonante adoras,  Tiun mi predikas al vi.</p> 
 <p><a name="an_17:24">17:24</a> La Dio, kiu faris la mondon kaj cxion, kio estas en gxi, estante per Si mem Sinjoro de la cxielo kaj la tero, ne logxas en manfaritaj temploj;</p> 
 <p><a name="an_17:25">17:25</a> kaj ne estas servata de homaj manoj, kvazaux Li ion bezonus, cxar Li mem donas al cxiuj vivon kaj spiron kaj cxion;</p> 
 <p><a name="an_17:26">17:26</a> kaj el unu origino Li faris cxiujn naciojn de la homoj, por logxi sur la tuta suprajxo de la tero, difininte ordigitajn epokojn kaj la limojn de iliaj logxejoj;</p> 
 <p><a name="an_17:27">17:27</a> por ke ili sercxu Dion, se eble ili povus cxirkauxpalpi kaj trovi Lin,  kvankam Li ne estas malproksime de cxiu el ni;</p> 
 <p><a name="an_17:28">17:28</a> cxar en Li ni vivas kaj movigxas kaj ekzistas, kiel ankaux iuj viaj poetoj diris:CXar ni estas ankaux Lia idaro.</p> 
 <p><a name="an_17:29">17:29</a> Tial ni, estante idaro de Dio, devas ne opinii la Diecon simila al oro aux argxento aux sxtono, gravurajxo de homa arto kaj imagado.</p> 
 <p><a name="an_17:30">17:30</a> Kaj la tempojn de nesciado preterrigardis Dio, sed nun Li proklamas al cxiuj homoj, ke ili pentu;</p> 
 <p><a name="an_17:31">17:31</a> tial Li difinis tagon, en kiu Li jugxos la mondon en justeco per tiu viro, kiun Li elektis, doninte garantion pri tio al cxiuj homoj per tio, ke Li relevis lin el la mortintoj.</p> 
 <p><a name="an_17:32">17:32</a> Kaj auxdinte pri relevigxo de la mortintoj, unuj mokis; sed aliaj diris:Ni auxskultos vin denove pri tio.</p> 
 <p><a name="an_17:33">17:33</a> Kaj tiel Pauxlo eliris el inter ili.</p> 
 <p><a name="an_17:34">17:34</a> Sed iuj viroj aligxis al li kaj kredis, inter kiuj estis Dionisio,  Areopagano, kaj virino, nomata Damaris, kaj aliaj kun ili.</p> 
 <p><a name="an_18:1">18:1</a> Post tio li foriris el Ateno kaj alvenis en Korinton.</p> 
 <p><a name="an_18:2">18:2</a> Kaj li trovis Judon, nomatan Akvila, Pontanon laux gento, antaux ne longe venintan el Italujo, kaj Priskilan, lian edzinon, cxar Klauxdio jam ordonis, ke cxiuj Judoj foriru el Romo; kaj li iris al ili;</p> 
 <p><a name="an_18:3">18:3</a> kaj, cxar li estis sammetiisto, li logxis cxe ili, kaj ili laboris, cxar ili estis laux metio tendofaristoj.</p> 
 <p><a name="an_18:4">18:4</a> Kaj li diskutadis en la sinagogo cxiusabate, kaj penis konvinki Judojn kaj Grekojn.</p> 
 <p><a name="an_18:5">18:5</a> Kiam do Silas kaj Timoteo alvenis el Makedonujo, Pauxlo estis premata per la predikado, atestante al la Judoj, ke Jesuo estas la Kristo.</p> 
 <p><a name="an_18:6">18:6</a> Sed kiam ili kontrauxstaris kaj blasfemis, li elskuis siajn vestojn, kaj diris al ili:Via sango estu sur viaj kapoj; mi estas pura; de nun mi iros al la nacianoj.</p> 
 <p><a name="an_18:7">18:7</a> Kaj foririnte de tie, li iris en la domon de homo nomata Tito Justo, kiu adoris Dion, kaj kies domo estis tuj apud la sinagogo.</p> 
 <p><a name="an_18:8">18:8</a> Kaj Krispo, la sinagogestro, kredis al la Sinjoro kune kun cxiuj siaj domanoj; kaj multaj Korintanoj, auxdinte, kredis kaj baptigxis.</p> 
 <p><a name="an_18:9">18:9</a> Kaj la Sinjoro diris per vizio nokte al Pauxlo:Ne timu, sed parolu, kaj ne silentu;</p> 
 <p><a name="an_18:10">18:10</a> cxar mi estas kun vi, kaj neniu vin atakos, por fari al vi malbonon;  cxar mi havas multe da homoj en cxi tiu urbo.</p> 
 <p><a name="an_18:11">18:11</a> Kaj li logxis tie jaron kaj ses monatojn, instruante inter ili la vorton de Dio.</p> 
 <p><a name="an_18:12">18:12</a> Sed kiam Galiono estis prokonsulo de la Ahxaja lando, la Judoj levigxis unuanime kontraux Pauxlo, kaj kondukis lin al la tribunala segxo,</p> 
 <p><a name="an_18:13">18:13</a> dirante:Kontraux la legxo cxi tiu instigas homojn adori Dion.</p> 
 <p><a name="an_18:14">18:14</a> Sed kiam Pauxlo estis malfermonta la busxon, Galiono diris al la Judoj:Se vere tio estus ia maljustajxo aux malbonega kanajlajxo, ho Judoj,  estus racie, ke mi vin toleru;</p> 
 <p><a name="an_18:15">18:15</a> sed se prezentigxas demandoj pri vortoj kaj nomoj kaj via propra legxo,  vi mem gxin atentu; pri tiaj aferoj mi ne volas esti jugxanto.</p> 
 <p><a name="an_18:16">18:16</a> Kaj li forpelis ilin de la tribunala segxo.</p> 
 <p><a name="an_18:17">18:17</a> Kaj ili cxiuj ekkaptis Sosteneson, la sinagogestron, kaj batis lin antaux la tribunala segxo. Kaj Galiono atentis nenion el tio.</p> 
 <p><a name="an_18:18">18:18</a> Kaj Pauxlo, restinte post tio ankoraux dum multe da tagoj, adiauxis la fratojn, kaj de tie sxipiris al Sirio, kaj kun li Priskila kaj Akvila; sed li razis sian kapon en Kenkrea, cxar li faris sanktan promeson.</p> 
 <p><a name="an_18:19">18:19</a> Kaj ili alvenis en Efeson, kaj li lasis ilin tie; sed li mem eniris en la sinagogon, kaj diskutis kun la Judoj.</p> 
 <p><a name="an_18:20">18:20</a> Kaj kiam ili petis lin restadi pli longe, li ne konsentis;</p> 
 <p><a name="an_18:21">18:21</a> sed adiauxinte ilin, kaj dirinte:Mi denove revenos al vi, se placxos al Dio-li eksxipiris el Efeso.</p> 
 <p><a name="an_18:22">18:22</a> Kaj elsxipigxinte en Cezarea, li supreniris kaj salutis la eklezion,  kaj poste vojagxis al Antiohxia.</p> 
 <p><a name="an_18:23">18:23</a> Kaj pasiginte iom da tempo tie, li foriris, kaj trapasis lauxvice la Galatujan kaj Frigian regionon, fortikigante cxiujn discxiplojn.</p> 
 <p><a name="an_18:24">18:24</a> Kaj unu Judo, nomata Apolos, Aleksandriano laux gento, viro klera,  venis al Efeso; kaj li estis potenca en la Skriboj.</p> 
 <p><a name="an_18:25">18:25</a> CXi tiu jam estis instruita pri la vojo de la Sinjoro; kaj estante fervora en spirito, li paroladis kaj instruadis precize pri Jesuo, konante nur la bapton de Johano;</p> 
 <p><a name="an_18:26">18:26</a> kaj li komencis paroli sentime en la sinagogo. Sed Akvila kaj Priskila,  auxdinte lin, alprenis lin al si, kaj klarigis al li pli precize la vojon de Dio.</p> 
 <p><a name="an_18:27">18:27</a> Kaj kiam li volis transiri en la Ahxajan landon, la fratoj kuragxigis lin, kaj skribis al la discxiploj, ke ili akceptu lin; kaj alveninte, li multe helpis tiujn, kiuj kredis per graco;</p> 
 <p><a name="an_18:28">18:28</a> cxar konvinke li refutis la Judojn publike, pruvante per la Skriboj, ke Jesuo estas la Kristo.</p> 
 <p><a name="an_19:1">19:1</a> Kaj dum Apolos estis en Korinto, Pauxlo, trapasinte la supran regionon,  venis al Efeso, kaj trovinte iujn discxiplojn,</p> 
 <p><a name="an_19:2">19:2</a> li diris al ili:CXu vi ricevis la Sanktan Spiriton, kiam vi ekkredis?  Kaj ili diris al li:Ni ankoraux ecx ne auxdis, cxu estas Sankta Spirito.</p> 
 <p><a name="an_19:3">19:3</a> Kaj li diris al ili:En kion do vi baptigxis? Kaj ili diris:En la bapton de Johano.</p> 
 <p><a name="an_19:4">19:4</a> Kaj Pauxlo diris:Johano baptis per la bapto de pento, dirante al la popolo, ke ili kredu al tiu, kiu venos post li, tio estas al Jesuo.</p> 
 <p><a name="an_19:5">19:5</a> Kaj tion auxdinte, ili baptigxis en la nomon de la Sinjoro Jesuo.</p> 
 <p><a name="an_19:6">19:6</a> Kaj kiam Pauxlo metis siajn manojn sur ilin, la Sankta Spirito venis sur ilin; kaj ili ekparolis per lingvoj kaj ekprofetis.</p> 
 <p><a name="an_19:7">19:7</a> Kaj ili cxiuj estis cxirkaux dek du viroj.</p> 
 <p><a name="an_19:8">19:8</a> Kaj li eniris en la sinagogon, kaj parolis sentime en la dauxro de tri monatoj, diskutante kaj rezonante rilate la regnon de Dio.</p> 
 <p><a name="an_19:9">19:9</a> Sed kiam kelkaj obstinigxis kaj malobeis, kalumniante la Vojon antaux la homamaso, li foriris de ili, kaj forigis la discxiplojn, kaj diskutis cxiutage en la lernejo de Tiranos.</p> 
 <p><a name="an_19:10">19:10</a> Kaj tio dauxris dum du jaroj; tiel ke cxiuj logxantoj en Azio, Judoj kaj Grekoj, auxdis la vorton de la Sinjoro.</p> 
 <p><a name="an_19:11">19:11</a> Kaj Dio faris per la manoj de Pauxlo eksterordinarajn miraklojn;</p> 
 <p><a name="an_19:12">19:12</a> tiel ke al la malsanuloj oni alportis de lia korpo visxtukojn aux vestotukojn, kaj la malsanoj forlasis ilin, kaj la malbonaj spiritoj eliris.</p> 
 <p><a name="an_19:13">19:13</a> Sed ankaux kelkaj el la vagemaj Judoj, ekzorcistoj, entreprenis nomi super tiuj, kiuj havis la malbonajn spiritojn, la nomon de la Sinjoro Jesuo,  dirante:Mi ekzorcas vin per Jesuo, kiun Pauxlo predikas.</p> 
 <p><a name="an_19:14">19:14</a> Kaj sep filoj de unu Judo, Skeva, cxefpastro, tion faris.</p> 
 <p><a name="an_19:15">19:15</a> Kaj la malbona spirito responde diris al ili:Jesuon mi konas, kaj Pauxlon mi konas; sed kiuj estas vi?</p> 
 <p><a name="an_19:16">19:16</a> Kaj la viro, en kiu estis la malbona spirito, sin jxetis sur ilin, kaj venkis kaj superfortis ilin, tiel ke ili forkuris el tiu domo nudaj kaj vunditaj.</p> 
 <p><a name="an_19:17">19:17</a> Kaj tio sciigxis al cxiuj, kiuj logxis en Efeso, Judoj kaj Grekoj; kaj timo falis sur ilin cxiujn, kaj la nomo de la Sinjoro Jesuo grandigxis.</p> 
 <p><a name="an_19:18">19:18</a> Multaj ankaux el la kredantoj venis, kaj konfesis, montrante siajn agojn.</p> 
 <p><a name="an_19:19">19:19</a> Kaj ne malmultaj el tiuj, kiuj praktikis magiajn artojn, alportis amase siajn librojn, kaj bruligis ilin antaux la okuloj de cxiuj; kaj oni kalkulis ilian valoron, kaj trovis gxin kvindek miloj da moneroj argxentaj.</p> 
 <p><a name="an_19:20">19:20</a> Tiel forte kreskis la vorto de la Sinjoro kaj sukcesis.</p> 
 <p><a name="an_19:21">19:21</a> Kaj kiam tio finigxis, Pauxlo intencis en la spirito, trapasinte Makedonujon kaj la Ahxajan landon, vojagxi al Jerusalem, kaj li diris:Post kiam mi iros tien, mi devos ankaux vidi Romon.</p> 
 <p><a name="an_19:22">19:22</a> Kaj sendinte en Makedonujon du el siaj helpservantoj, Timoteon kaj Eraston, li mem restis iom da tempo en Azio.</p> 
 <p><a name="an_19:23">19:23</a> Kaj cxirkaux tiu tempo levigxis ne malgranda ekscitigxo pri la Vojo.</p> 
 <p><a name="an_19:24">19:24</a> CXar unu viro, nomata Demetrio, argxentajxisto, kiu faradis argxentajn templetojn de Artemis, liveris al la metiistoj multe da okupo;</p> 
 <p><a name="an_19:25">19:25</a> kaj li kunvenigis ilin, kune kun la samokupaj laboristoj, kaj diris:Ho viroj, vi scias, ke per cxi tiu metio ni havas bonajn enspezojn.</p> 
 <p><a name="an_19:26">19:26</a> Kaj vi vidas kaj auxdas, ke ne sole en Efeso, sed ankaux tra preskaux la tuta Azio, cxi tiu Pauxlo jam influis kaj forturnis multe da homoj,  dirante, ke tio, kio estas manfarita, estas ne-dioj;</p> 
 <p><a name="an_19:27">19:27</a> kaj estas dangxero, ne sole ke cxi tiu nia metio estos malestimata, sed ankaux ke la templo de la granda diino Artemis estos malsxatata; kaj eble estos senigita je sia majesto tiu, kiun la tuta Azio kaj la tuta mondo adoras.</p> 
 <p><a name="an_19:28">19:28</a> Auxdinte tion, ili plenigxis de kolero, kaj ekkriis, dirante:Granda estas Artemis de la Efesanoj.</p> 
 <p><a name="an_19:29">19:29</a> Kaj la urbo plenigxis de tumulto; kaj oni kure kolektigxis unuanime en la teatron, ekkaptinte Gajon kaj Aristarhxon, Makedonojn, kunvojagxantojn de Pauxlo.</p> 
 <p><a name="an_19:30">19:30</a> Kaj kiam Pauxlo volis eniri antaux la popolon, la discxiploj tion ne permesis al li.</p> 
 <p><a name="an_19:31">19:31</a> Kaj ankaux kelkaj el la cxefoj de Azio, kiuj estis liaj amikoj, sendis al li, kaj petegis lin ne riski sin en la teatron.</p> 
 <p><a name="an_19:32">19:32</a> Kriadis ili do diverse ion kaj alion, cxar la kunveno estis konfuzita;  kaj la plimulto ne sciis, kial ili kunvenis.</p> 
 <p><a name="an_19:33">19:33</a> Kaj el la homamaso ili elpasxigis Aleksandron, kiun la Judoj pusxis antauxen. Kaj Aleksandro gestis per la mano, kaj ekprovis pledi antaux la popolo.</p> 
 <p><a name="an_19:34">19:34</a> Sed sciigxinte, ke li estas Judo, cxiuj unuvocxe en la dauxro de cxirkaux du horoj kriadis:Granda estas Artemis de la Efesanoj!</p> 
 <p><a name="an_19:35">19:35</a> Kaj kiam la urboskribisto kvietigis la amason, li diris:Ho Efesanoj,  cxu do ekzistas homo nescianta, ke la urbo de la Efesanoj estas templogardanto de Artemis la granda kaj de la elcxiela falintajxo?</p> 
 <p><a name="an_19:36">19:36</a> CXar tio do ne estas kontrauxdirebla, vi devas esti trankvilaj, kaj fari nenion senpripense.</p> 
 <p><a name="an_19:37">19:37</a> CXar vi alkondukis cxi tiujn virojn, kiuj estas nek templorabistoj nek blasfemantoj de nia diino.</p> 
 <p><a name="an_19:38">19:38</a> Se do Demetrio kaj la kun li metiistoj havas plendaferon kontraux iu,  la jugxejoj estas je ilia dispono, kaj ekzistas prokonsuloj; ili procesu unu kontraux alia.</p> 
 <p><a name="an_19:39">19:39</a> Sed se vi faras esploron pri io alia, tio decidigxos en la lauxlegxa kunveno.</p> 
 <p><a name="an_19:40">19:40</a> CXar estas dangxero, ke oni akuzos nin pri tumulto rilate la hodiauxan aferon, pro manko de motivo; kaj rilate gxin, ni ne povos pravigi cxi tiun homamasigxon.</p> 
 <p><a name="an_19:41">19:41</a> Kaj tion dirinte, li dissendis la kunvenintojn.</p> 
 <p><a name="an_20:1">20:1</a> Kaj kiam la tumulto cxesigxis, Pauxlo, veniginte al si kaj admoninte la discxiplojn, adiauxis ilin, kaj foriris, por iri en Makedonujon.</p> 
 <p><a name="an_20:2">20:2</a> Kaj trairinte tiujn regionojn, kaj per multaj paroloj kuragxiginte la tieulojn, li venis en Grekujon.</p> 
 <p><a name="an_20:3">20:3</a> Kaj pasiginte tie tri monatojn, post konspiro farita de la Judoj kontraux li, kiam li volis sxipiri al Sirio, li decidis reveni tra Makedonujo.</p> 
 <p><a name="an_20:4">20:4</a> Kaj gxis Azio akompanis lin Sopater el Berea, la filo de Pirho; kaj el la Tesalonikanoj, Aristarhxo kaj Sekundo; kaj Gajo el Derbe, kaj Timoteo; kaj Tihxiko kaj Trofimo, Azianoj.</p> 
 <p><a name="an_20:5">20:5</a> Sed cxi tiuj, antauxirinte, atendis nin en Troas.</p> 
 <p><a name="an_20:6">20:6</a> Kaj ni sxipiris de Filipi post la tagoj de macoj, kaj alvenis al ili en Troas post kvin tagoj, kaj tie ni restis sep tagojn.</p> 
 <p><a name="an_20:7">20:7</a> Kaj en la unua tago de la semajno, kiam ni kunvenis, por dispecigi panon, Pauxlo paroladis al ili, intencante foriri en la sekvanta tago; kaj li dauxrigis sian paroladon gxis noktomezo.</p> 
 <p><a name="an_20:8">20:8</a> Kaj estis multaj lumiloj en la supra cxambro, kie ni kunvenis.</p> 
 <p><a name="an_20:9">20:9</a> Kaj sur la fenestro sidis junulo, nomata Euxtihxo, premegata de profunda dormo; kaj dum Pauxlo ankoraux longe paroladis, tiu, venkite de la dormo,  falis malsupren de la tria etagxo, kaj estis levita malviva.</p> 
 <p><a name="an_20:10">20:10</a> Kaj Pauxlo malsupreniris, kaj falis sur lin, kaj cxirkauxpreninte lin,  diris:Ne maltrankviligxu; cxar lia vivo estas en li.</p> 
 <p><a name="an_20:11">20:11</a> Kaj suprenirinte, kaj dispeciginte la panon, kaj mangxinte, kaj parolinte kun ili longe, gxis la tagigxo, fine li foriris.</p> 
 <p><a name="an_20:12">20:12</a> Kaj ili alkondukis la knabon vivantan, kaj multe konsoligxis.</p> 
 <p><a name="an_20:13">20:13</a> Sed ni, irinte pli frue al la sxipo, ekveturis al Asos, por tie ensxipigi Pauxlon; cxar tiel li arangxis, intencante mem piediri.</p> 
 <p><a name="an_20:14">20:14</a> Kaj kiam li renkontis nin en Asos, ni ensxipigis lin, kaj venis al Mitilene.</p> 
 <p><a name="an_20:15">20:15</a> Kaj de tie sxipirinte, ni alvenis la sekvantan tagon kontraux HXios;  kaj la duan tagon ni atingis Samoson; kaj la trian tagon ni alvenis en Mileton.</p> 
 <p><a name="an_20:16">20:16</a> CXar Pauxlo decidis preterveturi Efeson, por ne perdi tempon en Azio;  cxar li rapidis, por esti en Jerusalem, se li nur povos, en la Pentekosta tago.</p> 
 <p><a name="an_20:17">20:17</a> Kaj de Mileto li sendis al Efeso, kaj alvokis al si la presbiterojn de la eklezio.</p> 
 <p><a name="an_20:18">20:18</a> Kaj kiam ili alvenis, li diris al ili:  Vi mem scias de post la tago, kiam mi unue enpasxis en Azion, kiamaniere mi kondutis inter vi dum la tuta tempo,</p> 
 <p><a name="an_20:19">20:19</a> servante la Sinjoron kun cxia humileco, kaj cxe larmoj kaj cxe tentoj,  kiuj okazis al mi per la konspiroj de la Judoj;</p> 
 <p><a name="an_20:20">20:20</a> kaj ke mi ne hezitis deklari al vi cxion utilan, instruante vin publike, kaj de domo al domo,</p> 
 <p><a name="an_20:21">20:21</a> ateston farante al Judoj kaj Grekoj pri pento antaux Dio kaj pri fido al nia Sinjoro Jesuo Kristo.</p> 
 <p><a name="an_20:22">20:22</a> Kaj nun jen, enkatenite en spirito, mi iras al Jerusalem, ne sciante,  kio okazos al mi tie,</p> 
 <p><a name="an_20:23">20:23</a> krom tio, ke la Sankta Spirito atestas al mi en cxiu urbo, dirante, ke katenoj kaj afliktoj min atendas.</p> 
 <p><a name="an_20:24">20:24</a> Sed mi taksas je nenio mian vivon kiel al mi mem karan, se nur mi povos plenumi mian kuradon, kaj la komision, kiun mi ricevis de la Sinjoro Jesuo,  atesti la evangelion de la graco de Dio.</p> 
 <p><a name="an_20:25">20:25</a> Kaj nun jen mi scias, ke vi cxiuj, inter kiuj mi iradis, predikante la regnon, ne plu vidos mian vizagxon.</p> 
 <p><a name="an_20:26">20:26</a> Tial mi atestas al vi hodiaux, ke mi estas pura pri la sango de cxiuj homoj.</p> 
 <p><a name="an_20:27">20:27</a> CXar mi ne hezitis anonci al vi la tutan intencon de Dio.</p> 
 <p><a name="an_20:28">20:28</a> Gardu vin kaj la tutan gregon, en kiu la Sankta Spirito faris vin episkopoj, por nutri la eklezion de Dio, kiun li acxetis per sia propra sango.</p> 
 <p><a name="an_20:29">20:29</a> Mi scias, ke post mia foriro eniros inter vi kruelaj lupoj, ne lasante la gregon sendifekta;</p> 
 <p><a name="an_20:30">20:30</a> kaj ecx el inter vi mem levigxos viroj perverse parolantaj, por forlogi post si la discxiplojn.</p> 
 <p><a name="an_20:31">20:31</a> Tial gardu vin, memorante, ke dum tri jaroj mi ne cxesis admoni cxiun nokte kaj tage kun larmoj.</p> 
 <p><a name="an_20:32">20:32</a> Kaj nun mi vin rekomendas al Dio kaj al la vorto de Lia graco, kiu povas vin edifi kaj doni al vi la heredon inter cxiuj sanktigitoj.</p> 
 <p><a name="an_20:33">20:33</a> Mi ne deziras ies argxenton, nek oron, nek vestaron.</p> 
 <p><a name="an_20:34">20:34</a> Vi mem scias, ke cxi tiuj manoj servadis al miaj bezonoj kaj al miaj kunuloj.</p> 
 <p><a name="an_20:35">20:35</a> En cxio mi montris al vi, ke tiel laborante, vi devas helpi la malfortulojn, kaj memori la vortojn de la Sinjoro Jesuo, kiujn li mem diris:Pli felicxe estas doni, ol ricevi.</p> 
 <p><a name="an_20:36">20:36</a> Kaj tiel dirinte, li genuigxis, kaj pregxis kun ili cxiuj.</p> 
 <p><a name="an_20:37">20:37</a> Kaj cxiuj ploregis, kaj falis sur la kolon de Pauxlo kaj lin kisis,</p> 
 <p><a name="an_20:38">20:38</a> malgxojante precipe pro la vorto, kiun li diris, ke ili ne plu vidos lian vizagxon. Kaj ili akompanis lin gxis la sxipo.</p> 
 <p><a name="an_21:1">21:1</a> Kaj kiam ni, apartigxinte de ili, eksxipiris, ni rekte veturis al Kos,  kaj en la sekvanta tago al Rodo, kaj de tie al Patara;</p> 
 <p><a name="an_21:2">21:2</a> kaj trovinte sxipon transirontan al Fenikio, ni ensxipigxis kaj ekveturis.</p> 
 <p><a name="an_21:3">21:3</a> Kaj ekvidinte Kipron kaj lasinte gxin maldekstre, ni veturis al Sirio,  kaj elsxipigxis en Tiro; cxar tie la sxipo devis sensxargxigxi.</p> 
 <p><a name="an_21:4">21:4</a> Kaj trovinte la discxiplojn, ni restis tie sep tagojn; kaj tiuj diris al Pauxlo per la Spirito, ke li ne aliru Jerusalemon.</p> 
 <p><a name="an_21:5">21:5</a> Kaj pasiginte la tagojn, ni eliris kaj ekvojagxis; kaj ili cxiuj kune kun edzinoj kaj infanoj akompanis nin gxis ekster la urbo; kaj genuigxinte sur la marbordo, ni pregxis;</p> 
 <p><a name="an_21:6">21:6</a> kaj adiauxinte unuj aliajn, ni ensxipigxis, kaj ili returne iris hejmen.</p> 
 <p><a name="an_21:7">21:7</a> Kaj fininte la marvojagxon de Tiro, ni alvenis cxe Ptolemais; kaj ni salutis la fratojn, kaj restis kun ili unu tagon.</p> 
 <p><a name="an_21:8">21:8</a> Kaj en la sekvanta tago ni foriris, kaj alvenis en Cezarean; kaj enirinte en la domon de la evangeliisto Filipo, kiu estis unu el la sepo, ni restis cxe li.</p> 
 <p><a name="an_21:9">21:9</a> CXi tiu havis kvar filinojn virgulinojn, kiuj profetadis.</p> 
 <p><a name="an_21:10">21:10</a> Kaj dum ni restis tie ankoraux dum kelke da tagoj, unu profeto, nomata Agabo, alvojagxis el Judujo.</p> 
 <p><a name="an_21:11">21:11</a> Kaj veninte al ni, li prenis la zonon de Pauxlo, kaj ligis siajn piedojn kaj manojn, kaj diris:Tiele diras la Sankta Spirito:Tiamaniere la Judoj en Jerusalem ligos la viron, kies estas cxi tiu zono, kaj ili transdonos lin en la manojn de la nacianoj.</p> 
 <p><a name="an_21:12">21:12</a> Kaj auxdinte tion, ni kaj la tieuloj petis lin, ke li ne aliru Jerusalemon.</p> 
 <p><a name="an_21:13">21:13</a> Sed Pauxlo respondis:Kion vi faras, plorante kaj dispremante mian koron? cxar mi estas preta ne nur esti ligita, sed ankaux morti en Jerusalem pro la nomo de la Sinjoro Jesuo.</p> 
 <p><a name="an_21:14">21:14</a> Kaj kiam li ne konsentis, ni silentis, dirante:Plenumigxu la volo de la Sinjoro.</p> 
 <p><a name="an_21:15">21:15</a> Kaj post tiuj tagoj ni pretigis niajn pakajxojn, kaj supreniris al Jerusalem.</p> 
 <p><a name="an_21:16">21:16</a> Kaj iris ankaux kun ni kelkaj el la discxiploj el Cezarea,  kunkondukante Mnasonon, Kipranon, unuatempan discxiplon, cxe kiu ni devis logxadi.</p> 
 <p><a name="an_21:17">21:17</a> Kaj kiam ni alvenis en Jerusalemon, la fratoj nin gxoje akceptis.</p> 
 <p><a name="an_21:18">21:18</a> Kaj la sekvantan tagon Pauxlo akompanis nin al Jakobo, kaj cxiuj presbiteroj cxeestis.</p> 
 <p><a name="an_21:19">21:19</a> Kaj salutinte ilin, li rakontis detale cxion, kion Dio faris inter la nacianoj per lia servado.</p> 
 <p><a name="an_21:20">21:20</a> Kaj tion auxdinte, ili gloris Dion; kaj ili diris al li:Vi vidas,  frato, kiom da miloj da kredantoj estas el inter la Judoj, kaj ili cxiuj estas fervoruloj por la legxo;</p> 
 <p><a name="an_21:21">21:21</a> kaj oni raportis al ili pri vi, ke vi instruas cxiujn Judojn, kiuj estas inter la nacianoj, forlasi Moseon, dirante, ke ili ne cirkumcidu la infanojn, nek sekvu la kutimojn.</p> 
 <p><a name="an_21:22">21:22</a> Kio do estas? nepre ili auxdos, ke vi venis.</p> 
 <p><a name="an_21:23">21:23</a> Faru do tion, kion ni diras al vi:Ni havas kvar virojn, kiuj faris sanktan promeson;</p> 
 <p><a name="an_21:24">21:24</a> prenu cxi tiujn, sanktigu vin kun ili, kaj pagu iliajn elspezojn, por ke ili razu sian kapon; kaj cxiuj scios, ke nenia vero estas en tio, kion oni raportis pri vi, sed ke vi mem ankaux iradas orde, observante la legxon.</p> 
 <p><a name="an_21:25">21:25</a> Sed koncerne la nacianojn, kiuj ekkredis, ni jam skribis, decidante, ke ili gardu sin kontraux idoloferitajxoj kaj sango kaj sufokitajxo kaj malcxasteco.</p> 
 <p><a name="an_21:26">21:26</a> Tiam Pauxlo alprenis al si la virojn, kaj, sanktiginte sin kun ili, en la sekvanta tago li eniris en la templon, kaj deklaris la plenumon de la tagoj de la purigado, gxis la oferajxo estos alportita por cxiu el ili.</p> 
 <p><a name="an_21:27">21:27</a> Kaj kiam la sep tagoj preskaux finigxis, la Judoj el Azio, vidinte lin en la templo, incitis la tutan homamason, kaj lin kaptis,</p> 
 <p><a name="an_21:28">21:28</a> ekkriante:Izraelidoj, helpu:Jen estas la viro, kiu cxie instruadas cxiujn kontraux la popolo kaj la legxo kaj cxi tiu loko, kaj ankaux li kondukis Grekojn en la templon kaj profanis cxi tiun sanktan lokon.</p> 
 <p><a name="an_21:29">21:29</a> CXar ili antauxe vidis kun li en la urbo la Efesanon Trofimo; kaj ili supozis, ke Pauxlo kondukis lin en la templon.</p> 
 <p><a name="an_21:30">21:30</a> Kaj la tuta urbo ekscitigxis, kaj la popolo kunkuris; kaj preninte Pauxlon, oni trenis lin ekster la templon; kaj tuj la pordoj estis sxlositaj.</p> 
 <p><a name="an_21:31">21:31</a> Kaj dum ili penis lin mortigi, famo venis al la cxefkapitano de la kohorto, ke la tuta Jerusalem tumultas.</p> 
 <p><a name="an_21:32">21:32</a> Kaj li tuj kunvokis soldatojn kaj centestrojn, kaj kuris malsupren sur ilin; kaj cxi tiuj, vidinte la cxefkapitanon kaj soldatojn, cxesis bati Pauxlon.</p> 
 <p><a name="an_21:33">21:33</a> Tiam la cxefkapitano alproksimigxis, kaj arestis lin, kaj ordonis, ke oni ligu lin per du katenoj, kaj demandis, kiu li estas, kaj kion li faris.</p> 
 <p><a name="an_21:34">21:34</a> Kaj la amaso kriadis diverse ion kaj alion; kaj, ne povante konstati la gxuston pro la tumulto, li ordonis, ke oni konduku lin en la fortikajxon.</p> 
 <p><a name="an_21:35">21:35</a> Kaj kiam li venis sur la sxtuparon, li estis portata de la soldatoj pro la perforto de la amaso;</p> 
 <p><a name="an_21:36">21:36</a> cxar la multego de la popolo sekvis, kriante:Forigu lin!</p> 
 <p><a name="an_21:37">21:37</a> Kaj Pauxlo, jam enkondukota en la fortikajxon, diris al la cxefkapitano:CXu estas permesate al mi diri ion al vi? Kaj li diris:CXu vi scias la Grekan lingvon?</p> 
 <p><a name="an_21:38">21:38</a> CXu vi ne estas la Egipto, kiu antaux kelka tempo ekmovis ribele kaj elkondukis en la dezerton la kvar mil virojn de la Sikarioj?</p> 
 <p><a name="an_21:39">21:39</a> Sed Pauxlo diris:Mi estas Judo el Tarso en Kilikio, burgxo de urbo ne malnobla; kaj mi petas vin, permesu al mi paroli al la popolo.</p> 
 <p><a name="an_21:40">21:40</a> Kaj kiam li tion permesis, Pauxlo, starante sur la sxtuparo, gestis per la mano al la popolo; kaj kiam farigxis granda silento, li parolis al ili en la Hebrea lingvo, dirante:</p> 
 <p><a name="an_22:1">22:1</a> Fratoj kaj patroj, auxskultu la pledon, kiun mi faras nun antaux vi.</p> 
 <p><a name="an_22:2">22:2</a> Kaj kiam ili auxdis, ke li parolas al ili en la Hebrea lingvo, ili des pli silentigxis; kaj li diris:</p> 
 <p><a name="an_22:3">22:3</a> Mi estas Judo, naskita en Tarso en Kilikio, sed edukita en cxi tiu urbo cxe la piedoj de Gamaliel, kaj instruita laux la preciza maniero de nia prapatra legxo, kaj mi estis fervora pro Dio, kiel vi cxiuj estas hodiaux.</p> 
 <p><a name="an_22:4">22:4</a> Kaj mi persekutis cxi tiun Vojon gxis la morto, katenante kaj en karcerojn transdonante virojn kaj virinojn.</p> 
 <p><a name="an_22:5">22:5</a> Kiel ankaux atestas pri mi la cxefpastro kaj la tuta pliagxularo, de kiuj mi ankaux ricevis leterojn por la fratoj, kaj iris al Damasko, por konduki tiujn, kiuj tie estis, katenitajn al Jerusalem, por punigxi.</p> 
 <p><a name="an_22:6">22:6</a> Kaj dum mi vojagxis kaj alproksimigxis al Damasko, cxirkaux tagmezo subite ekbrilis el la cxielo granda lumo cxirkaux mi.</p> 
 <p><a name="an_22:7">22:7</a> Kaj mi falis sur la teron, kaj auxdis vocxon dirantan al mi:Sauxlo,  Sauxlo, kial vi min persekutas?</p> 
 <p><a name="an_22:8">22:8</a> Kaj mi respondis:Kiu vi estas, Sinjoro? Kaj li diris al mi:Mi estas Jesuo, la Nazaretano, kiun vi persekutas.</p> 
 <p><a name="an_22:9">22:9</a> Kaj tiuj, kiuj estis kun mi, vidis ja la lumon, sed ne auxdis la vocxon de tiu, kiu parolis al mi.</p> 
 <p><a name="an_22:10">22:10</a> Kaj mi diris:Kion mi faru, Sinjoro? Kaj la Sinjoro diris al mi:Levigxu,  kaj iru al Damasko; kaj tie vi ricevos informon pri cxio, kio estas difinita,  ke vi gxin faru.</p> 
 <p><a name="an_22:11">22:11</a> Kaj, cxar mi ne povis vidi pro la gloro de tiu lumo, mi eniris en Damaskon mane kondukata de tiuj, kiuj estis kun mi.</p> 
 <p><a name="an_22:12">22:12</a> Kaj unu Ananias, piulo laux la legxo, bone atestata de cxiuj Judoj tie logxantaj,</p> 
 <p><a name="an_22:13">22:13</a> venis al mi, kaj apudstarante, diris al mi:Frato Sauxlo, ricevu vian vidpovon. Kaj en tiu sama horo mi ekvidis, kaj lin rigardis.</p> 
 <p><a name="an_22:14">22:14</a> Kaj li diris:La Dio de niaj patroj difinis vin, por ke vi sciu Lian vojon kaj vidu la Justulon kaj auxdu vocxon el lia busxo.</p> 
 <p><a name="an_22:15">22:15</a> CXar vi estos lia atestanto antaux cxiuj homoj pri cxio, kion vi vidis kaj auxdis.</p> 
 <p><a name="an_22:16">22:16</a> Kaj nun kial vi prokrastas? levigxu, kaj baptigxu, kaj forlavu viajn pekojn, vokante lian nomon.</p> 
 <p><a name="an_22:17">22:17</a> Kaj reveninte al Jerusalem kaj pregxante en la templo, mi estis en ekstazo,</p> 
 <p><a name="an_22:18">22:18</a> kaj mi vidis lin dirantan al mi:Rapidu, kaj eliru tuj el Jerusalem,  cxar ili ne akceptos vian ateston pri mi.</p> 
 <p><a name="an_22:19">22:19</a> Kaj mi diris:Sinjoro, ili mem scias, ke mi malliberigis kaj batis en cxiuj sinagogoj tiujn, kiuj kredas al vi;</p> 
 <p><a name="an_22:20">22:20</a> kaj kiam estis versxata la sango de via martiro Stefano, mi ankaux staris apude kaj konsentis, kaj gardis la vestojn de tiuj, kiuj lin mortigis.</p> 
 <p><a name="an_22:21">22:21</a> Kaj li diris al mi:Foriru; cxar mi vin sendos malproksimen al la nacianoj.</p> 
 <p><a name="an_22:22">22:22</a> Ili auxskultis lin gxis tiu vorto, sed tiam ili levis sian vocxon,  dirante:Forigu tian homon de sur la tero; cxar ne decas, ke li vivu.</p> 
 <p><a name="an_22:23">22:23</a> Kaj dum ili kriis kaj forjxetis siajn vestojn kaj jxetis polvon en la aeron,</p> 
 <p><a name="an_22:24">22:24</a> la cxefkapitano ordonis konduki lin en la fortikajxon, kaj diris, ke oni ekzamenu lin per skurgxado, por ke li sciigxu, kial oni tiel forte kriis kontraux li.</p> 
 <p><a name="an_22:25">22:25</a> Kaj kiam ili ligis lin per rimenoj, Pauxlo diris al la apudstaranta centestro:CXu estas lauxlegxe por vi skurgxi Romanon ne kondamnitan?</p> 
 <p><a name="an_22:26">22:26</a> Kaj kiam la centestro tion auxdis, li iris al la cxefkapitano kaj raportis, dirante:Kion vi celas fari? cxar cxi tiu viro estas Romano.</p> 
 <p><a name="an_22:27">22:27</a> Kaj la cxefkapitano venis, kaj diris al li:Diru al mi, cxu vi estas Romano? Kaj li diris:Jes.</p> 
 <p><a name="an_22:28">22:28</a> Kaj la cxefkapitano respondis:Per granda sumo mi akiris tiun civitanecon. Kaj Pauxlo respondis:Sed mi naskigxis tia.</p> 
 <p><a name="an_22:29">22:29</a> Tiuj do, kiuj devis ekzameni lin, tuj foriris de li; kaj la cxefkapitano ankaux timis, konstatinte, ke tiu estas Romano, kaj ke li lin ligis.</p> 
 <p><a name="an_22:30">22:30</a> Sed en la sekvanta tago, cxar li volis certigxi, pri kio la Judoj lin akuzis, li malligis al li la katenojn, kaj ordonis, ke la cxefpastroj kaj la tuta sinedrio kunvenu; kaj li kondukis Pauxlon malsupren, kaj starigis lin antaux ili.</p> 
 <p><a name="an_23:1">23:1</a> Kaj Pauxlo, fikse rigardante la sinedrion, diris:Fratoj, mi vivadis antaux Dio laux tute bona konscienco gxis la nuna tago.</p> 
 <p><a name="an_23:2">23:2</a> Kaj la cxefpastro Ananias ordonis al la apudstarantoj frapi lian busxon.</p> 
 <p><a name="an_23:3">23:3</a> Tiam diris Pauxlo al li:Dio vin frapos, vi kalkeblanka muro; cxu vi sidas, por jugxi min laux la legxo, kaj kontraux la legxo ordonas, ke oni min frapu?</p> 
 <p><a name="an_23:4">23:4</a> Kaj la apudstarantoj diris:CXu vi insultas la cxefpastron de Dio?</p> 
 <p><a name="an_23:5">23:5</a> Kaj Pauxlo diris:Mi ne sciis, fratoj, ke li estas cxefpastro; cxar estas skribite:Estron de via popolo ne insultu.</p> 
 <p><a name="an_23:6">23:6</a> Sed kiam Pauxlo eksciis, ke unu parto konsistas el Sadukeoj, kaj la alia el Fariseoj, li ekkriis en la sinedrio:Fratoj, mi estas Fariseo, filo de Fariseo; pri la espero kaj la relevigxo de la mortintoj mi estas jugxata.</p> 
 <p><a name="an_23:7">23:7</a> Kaj kiam li tion diris, malpaco okazis inter la Fariseoj kaj la Sadukeoj, kaj la cxeestantaro dividigxis.</p> 
 <p><a name="an_23:8">23:8</a> CXar la Sadukeoj diras, ke ne estas relevigxo, nek angxelo, nek spirito;  sed la Fariseoj konfesas ambaux.</p> 
 <p><a name="an_23:9">23:9</a> Kaj farigxis bruego; kaj kelkaj skribistoj el la partio de la Fariseoj starigxis, kaj forte insistis, dirante:Ni trovas nenian malbonon en cxi tiu viro; kaj kio, se parolis al li spirito aux angxelo?</p> 
 <p><a name="an_23:10">23:10</a> Kaj kiam farigxis granda malpaco, la cxefkapitano, timante, ke Pauxlo estos dissxirita de ili, ordonis al la soldataro malsupreniri kaj forkapti lin perforte el la mezo de ili, kaj konduki lin en la fortikajxon.</p> 
 <p><a name="an_23:11">23:11</a> Kaj la sekvantan nokton la Sinjoro staris apud li, kaj diris:Kuragxu;  cxar kiel vi jam atestis pri mi en Jerusalem, tiel vi devas atesti ankaux en Romo.</p> 
 <p><a name="an_23:12">23:12</a> Kaj je la tagigxo la Judoj konspiris, kaj per solena jxuro sin ligis,  dirante, ke ili nek mangxos nek trinkos, gxis ili mortigos Pauxlon.</p> 
 <p><a name="an_23:13">23:13</a> Kaj pli ol kvardek estis la tiel kunjxurintaj.</p> 
 <p><a name="an_23:14">23:14</a> Kaj ili venis al la cxefpastroj kaj la pliagxuloj, kaj diris:Ni per solena jxuro ligis nin gustumi nenion, gxis ni mortigos Pauxlon.</p> 
 <p><a name="an_23:15">23:15</a> Nun do vi kune kun la sinedrio instigu la cxefkapitanon, ke li konduku lin al vi, kvazaux vi volus jugxi pri la afero pli precize; kaj ni, antaux ol li alproksimigxos, estos pretaj pereigi lin.</p> 
 <p><a name="an_23:16">23:16</a> Sed la filo de la fratino de Pauxlo, enveninte, auxdis pri la embusko,  kaj li iris en la fortikajxon, kaj pri tio sciigis Pauxlon.</p> 
 <p><a name="an_23:17">23:17</a> Kaj Pauxlo alvokis unu el la centestroj, kaj diris:Konduku cxi tiun junulon al la cxefkapitano, cxar li havas ion por diri al li.</p> 
 <p><a name="an_23:18">23:18</a> Li do prenis lin kaj kondukis lin al la cxefkapitano, kaj diris:La katenito Pauxlo min alvokis, kaj petis, ke mi konduku al vi cxi tiun junulon,  kiu havas ion por diri al vi.</p> 
 <p><a name="an_23:19">23:19</a> Kaj la cxefkapitano prenis lian manon, kaj, flankenirante, demandis lin aparte:Kio estas tio, kion vi havas por diri al mi?</p> 
 <p><a name="an_23:20">23:20</a> Kaj li diris:La Judoj interkonsentis peti, ke vi konduku Pauxlon malsupren morgaux en la sinedrion, kvazaux ili intencus fari pri li esploron iom pli precizan.</p> 
 <p><a name="an_23:21">23:21</a> Sed ne konsentu al ili, cxar embuskas kontraux li pli ol kvardek el ili, kiuj per solena jxuro sin ligis nek mangxi nek trinki, gxis ili lin pereigos; kaj nun ili estas pretaj, kaj atendas de vi la promeson.</p> 
 <p><a name="an_23:22">23:22</a> Tiam la cxefkapitano forsendis la junulon, ordonante al li:Eldiru al neniu, ke vi sciigis min pri cxi tio.</p> 
 <p><a name="an_23:23">23:23</a> Kaj alvokinte du el la centestroj, li diris:Pretigu ducent soldatojn,  por ke ili iru gxis Cezarea, kun sepdek rajdistoj kaj ducent lancistoj, je la tria horo nokte;</p> 
 <p><a name="an_23:24">23:24</a> kaj provizu bestojn, por sidigi Pauxlon kaj konduki lin sendangxere al Felikso, la provincestro.</p> 
 <p><a name="an_23:25">23:25</a> Kaj li skribis leteron laux jena formo:</p> 
 <p><a name="an_23:26">23:26</a> Klauxdio Lisias al lia ekscelenco Felikso, la provincestro, saluton.</p> 
 <p><a name="an_23:27">23:27</a> CXi tiu viro estis kaptita de la Judoj, kaj ili volis mortigi lin; sed mi alvenis kun la soldataro kaj forsavis lin, sciigxinte, ke li estas Romano.</p> 
 <p><a name="an_23:28">23:28</a> Kaj dezirante scii la kauxzon, pro kio ili lin akuzas, mi lin enkondukis en ilian sinedrion;</p> 
 <p><a name="an_23:29">23:29</a> kaj mi trovis lin akuzata pri demandoj rilatantaj al ilia legxo, sed havanta nenian akuzon meritantan morton aux katenojn.</p> 
 <p><a name="an_23:30">23:30</a> Kaj cxar oni montris al mi, ke estos konspiro kontraux la viro, mi tuj sendis lin al vi, ordonante ankaux, ke liaj akuzantoj atestu kontraux li antaux vi.</p> 
 <p><a name="an_23:31">23:31</a> Tial la soldatoj, kiel estis ordonite al ili, prenis Pauxlon kaj kondukis lin nokte al Antipatris.</p> 
 <p><a name="an_23:32">23:32</a> Kaj en la sekvanta tago ili lasis la rajdistojn iri kun li, kaj ili ekiris returne al la fortikajxo;</p> 
 <p><a name="an_23:33">23:33</a> sed tiuj, enirinte en Cezarean kaj transdoninte la leteron al la provincestro, enkondukis ankaux Pauxlon antaux lin.</p> 
 <p><a name="an_23:34">23:34</a> Kaj kiam li gxin legis, li demandis, el kiu provinco li venas; kaj kiam li sciigxis, ke li estas el Kilikio,</p> 
 <p><a name="an_23:35">23:35</a> li diris:Mi auxskultos vian proceson, kiam viaj akuzantoj ankaux cxeestos; kaj li ordonis, ke oni gardu lin en la palaco de Herodo.</p> 
 <p><a name="an_24:1">24:1</a> Kaj post kvin tagoj la cxefpastro Ananias malsupreniris tien kun kelkaj pliagxuloj, kaj unu advokato, nomata Tertulo; kaj ili faris denuncon antaux la provincestro kontraux Pauxlo.</p> 
 <p><a name="an_24:2">24:2</a> Kaj kiam cxi tiu estas vokita, Tertulo komencis akuzi lin, dirante:  CXar ni gxuadas grandan trankvilecon per vi, kaj malbonajxoj estas gxustigitaj por cxi tiu nacio per via antauxzorgeco,</p> 
 <p><a name="an_24:3">24:3</a> ni akceptas tion, cxiel kaj cxie, plej nobla Felikso, kun plena dankemeco.</p> 
 <p><a name="an_24:4">24:4</a> Sed (por ke mi vin ne tro tedu) mi vin petegas auxskulti nin mallonge,  laux via bonkoreco.</p> 
 <p><a name="an_24:5">24:5</a> CXar ni trovis cxi tiun viron pestulo, kaj incitanta al ribelado inter cxiuj Judoj tra la tuta mondo, kaj cxefo de la Nazaretana sekto;</p> 
 <p><a name="an_24:6">24:6</a> li provis ankaux profani la templon; kaj ni arestis lin kaj volis jugxi lin laux nia legxo.</p> 
 <p><a name="an_24:7">24:7</a> Sed la cxefkapitano Lisias venis, kaj per granda perforto forprenis lin el niaj manoj,</p> 
 <p><a name="an_24:8">24:8</a> kaj ordonis al liaj akuzantoj veni antaux vin; kaj nun, ekzamenante lin,  vi mem povos certigxi pri cxio, pro kio ni lin akuzas.</p> 
 <p><a name="an_24:9">24:9</a> Kaj la Judoj ankaux konsentis, dirante, ke cxi tio estas vera.</p> 
 <p><a name="an_24:10">24:10</a> Tiam Pauxlo, kiam la provincestro signis, ke li parolu, respondis:  Sciante, ke jam de multaj jaroj vi estas jugxisto por cxi tiu nacio, mi des pli volonte min defendas;</p> 
 <p><a name="an_24:11">24:11</a> cxar vi povas certigxi, ke pasis ne pli ol dek du tagoj, de kiam mi supreniris al Jerusalem, por adorklinigxi;</p> 
 <p><a name="an_24:12">24:12</a> kaj ili ne trovis min disputanta kun iu aux incitanta la popolon en la templo, nek en la sinagogoj, nek en la urbo.</p> 
 <p><a name="an_24:13">24:13</a> Kaj ili ne povas pruvi la aferojn, pri kiuj ili nun akuzas min.</p> 
 <p><a name="an_24:14">24:14</a> Sed mi konfesas al vi jenon:ke laux tiu Vojo, kiun ili nomas sekto, mi adoras la Dion de miaj patroj, kredante cxion, kio estas laux la legxo, kaj cxion skribitan en la profetoj;</p> 
 <p><a name="an_24:15">24:15</a> kaj mi havas tiun esperon al Dio, kiun ili mem ankaux akceptas, ke estos iam relevigxo de la justuloj kaj de la maljustuloj.</p> 
 <p><a name="an_24:16">24:16</a> En cxi tio ankaux mi min ekzercadas, havi cxiam konsciencon neriprocxeblan antaux Dio kaj homoj.</p> 
 <p><a name="an_24:17">24:17</a> Kaj post multe da jaroj mi alvenis, por alporti al mia nacio almozojn kaj oferojn;</p> 
 <p><a name="an_24:18">24:18</a> cxe tiaj okupoj ili trovis min sanktigitan en la templo, ne kun homamaso, nek kun tumulto; sed cxeestis iuj Judoj el Azio,</p> 
 <p><a name="an_24:19">24:19</a> kiuj devus esti cxi tie antaux vi kaj fari akuzon, se ili havus ion kontraux mi.</p> 
 <p><a name="an_24:20">24:20</a> Alie cxi tiuj mem diru, kian malbonfaron ili trovis en mi, kiam mi staris antaux la sinedrio,</p> 
 <p><a name="an_24:21">24:21</a> krom eble pri unu vorto, kiun mi jene kriis, starante inter ili:Pri la relevigxo de la mortintoj mi estas jugxata de vi hodiaux.</p> 
 <p><a name="an_24:22">24:22</a> Sed Felikso, konante iom precize la Vojon, prokrastis rilate ilin, kaj diris:Kiam alvenos la cxefkapitano Lisias, tiam mi decidos vian aferon.</p> 
 <p><a name="an_24:23">24:23</a> Kaj li ordonis al la centestro gardi Pauxlon kun malsevereco, kaj ne malpermesi al iu ajn el liaj amikoj lin viziti kaj helpi.</p> 
 <p><a name="an_24:24">24:24</a> Kaj post kelke da tagoj, Felikso venis kun sia edzino Drusila, kiu estis Judino, kaj li venigis al si Pauxlon kaj auxskultis lin pri la fido al Kristo Jesuo.</p> 
 <p><a name="an_24:25">24:25</a> Kaj dum Pauxlo rezonis pri justeco, sinregado, kaj la jugxo estonta,  Felikso timigxis, kaj respondis:La nunan fojon foriru; kiam mi havos oportunan tempon, mi alvokos vin al mi.</p> 
 <p><a name="an_24:26">24:26</a> Li ankaux esperis, ke mono estos donita de Pauxlo al li, por ke li lin liberigu; tial li des pli ofte venigis Pauxlon kaj interparoladis kun li.</p> 
 <p><a name="an_24:27">24:27</a> Sed post du jaroj Felikso estis anstatauxita de Porcio Festo; kaj Felikso, dezirante akiri favoron cxe la Judoj, lasis Pauxlon ligita.</p> 
 <p><a name="an_25:1">25:1</a> Festo do, veninte en la provincon, post tri tagoj supreniris de Cezarea al Jerusalem.</p> 
 <p><a name="an_25:2">25:2</a> Kaj la cxefpastro kaj la cxefoj de la Judoj faris denuncon al li kontraux Pauxlo, kaj lin instigis,</p> 
 <p><a name="an_25:3">25:3</a> petante de li favoron kontraux Pauxlo, ke li venigu lin al Jerusalem;  cxar ili arangxis embuskon, por mortigi lin sur la vojo.</p> 
 <p><a name="an_25:4">25:4</a> Tamen Festo respondis, ke Pauxlo estas gardata en Cezarea, kaj ke li mem baldaux iros tien.</p> 
 <p><a name="an_25:5">25:5</a> Tial, li diris, la eminentuloj el vi tien iru kun mi, kaj se estas io krima en la viro, ili lin akuzu.</p> 
 <p><a name="an_25:6">25:6</a> Kaj restinte inter ili ne pli ol ok aux dek tagojn, li iris al Cezarea;  kaj en la sekvanta tago li sidigxis sur la tribunala segxo, kaj ordonis, ke oni alkonduku Pauxlon.</p> 
 <p><a name="an_25:7">25:7</a> Kaj kiam li alestis, la Judoj, kiuj malsupreniris de Jerusalem, staris cxirkauxe, akuzante lin pri multaj kaj gravaj kulpoj, kiujn ili ne povis pruvi;</p> 
 <p><a name="an_25:8">25:8</a> tiam Pauxlo responde pledis:Nek kontraux la legxo de la Judoj, nek kontraux la templo, nek kontraux Cezaro mi iamaniere ofendis.</p> 
 <p><a name="an_25:9">25:9</a> Sed Festo, dezirante akiri favoron cxe la Judoj, respondis al Pauxlo,  dirante:CXu vi volas supreniri al Jerusalem, kaj tie esti jugxata antaux mi pri cxi tiuj aferoj?</p> 
 <p><a name="an_25:10">25:10</a> Sed Pauxlo diris:Mi staras antaux la tribunalo de Cezaro, kie mi devas esti jugxata; kontraux la Judoj mi faris nenian malbonon, kiel ankaux vi tre bone scias.</p> 
 <p><a name="an_25:11">25:11</a> Se do mi estas krimulo, kaj faris ion meritantan morton, mi ne rifuzas morti; sed se estas vera nenio el tiuj aferoj, pri kiuj ili min akuzas, neniu povas cedi min al ili. Mi apelacias al Cezaro.</p> 
 <p><a name="an_25:12">25:12</a> Tiam Festo, kunparolinte kun la konsilantaro, respondis:Vi apelaciis al Cezaro; al Cezaro vi devos iri.</p> 
 <p><a name="an_25:13">25:13</a> Kaj post paso de kelke da tagoj, la regxo Agripo kaj Bernike venis al Cezarea kaj salutis Feston.</p> 
 <p><a name="an_25:14">25:14</a> Kaj dum ili restis tie multajn tagojn, Festo montris al la regxo la aferon de Pauxlo, dirante:Felikso lasis katenita unu viron,</p> 
 <p><a name="an_25:15">25:15</a> pri kiu, kiam mi estis en Jerusalem, la cxefpastro kaj pliagxuloj de la Judoj sciigis min, postulante jugxon kontraux li.</p> 
 <p><a name="an_25:16">25:16</a> Al ili mi respondis, ke cxe la Romanoj ne estas moro transdoni iun al morto, antaux ol la akuzito havos la akuzantojn vizagxon kontraux vizagxo,  kaj ricevos permeson defendi sin pri la akuzo.</p> 
 <p><a name="an_25:17">25:17</a> Kiam do ili kunvenis cxi tien, mi faris nenian prokraston, sed en la sekvanta tago mi sidigxis sur la tribunala segxo kaj ordonis alkonduki la viron.</p> 
 <p><a name="an_25:18">25:18</a> La akuzantoj, starigxinte, prezentis pri li nenian kulpigon tian, kian mi atendis,</p> 
 <p><a name="an_25:19">25:19</a> sed havis kelkajn demandojn kontraux li pri sia propra religio, kaj pri unu Jesuo, kiu mortis, kaj pri kiu Pauxlo asertis, ke li vivas.</p> 
 <p><a name="an_25:20">25:20</a> Kaj mi, en embaraso, kiel fari ekzamenon pri tio, demandis, cxu li volas iri al Jerusalem kaj tie esti jugxata koncerne tiun aferon.</p> 
 <p><a name="an_25:21">25:21</a> Sed kiam Pauxlo apelaciis, ke li estu rezervata por la decido de lia Imperiestra Mosxto, mi ordonis gardi lin, gxis mi povos lin sendi al Cezaro.</p> 
 <p><a name="an_25:22">25:22</a> Kaj Agripo diris al Festo:Volonte ankaux mi auxskultus tiun viron.  Morgaux, li diris, vi lin auxskultos.</p> 
 <p><a name="an_25:23">25:23</a> Tial en la sekvanta tago, kiam venis Agripo kaj Bernike kun grandioza parado, kaj ili eniris en la auxditorion kun la cxefkapitanoj kaj la eminentuloj el la urbo, Festo ordonis, kaj oni enkondukis Pauxlon.</p> 
 <p><a name="an_25:24">25:24</a> Kaj Festo diris:Regxo Agripo, kaj cxiuj viroj, kiuj cxeestas kun ni, vi vidas cxi tiun, pri kiu la tuta amaso de la Judoj instigis min en Jerusalem kaj ankaux cxi tie, kriante, ke ne decas, ke li vivu plu.</p> 
 <p><a name="an_25:25">25:25</a> Sed mi trovis, ke li ne faris ion meritantan morton; kaj cxar li mem apelaciis al lia Imperiestra Mosxto, mi decidis sendi lin.</p> 
 <p><a name="an_25:26">25:26</a> Sed pri li mi havas nenion precizan por skribi al mia sinjoro. Tial mi elkondukis lin antaux vin cxiujn, kaj precipe antaux vin, regxo Agripo, por ke post ekzameno mi havu ion por skribi.</p> 
 <p><a name="an_25:27">25:27</a> CXar sxajnas al mi senracie, sendi arestiton, kaj ne klarigi la akuzojn kontraux li metitajn.</p> 
 <p><a name="an_26:1">26:1</a> Kaj Agripo diris al Pauxlo:Estas permesate al vi paroli por vi mem. Tiam Pauxlo, etendinte sian manon, responde pledis:</p> 
 <p><a name="an_26:2">26:2</a> Mi min trovas felicxa, regxo Agripo, ke mi respondos antaux vi hodiaux rilate cxion, pri kio mi estas akuzita de la Judoj;</p> 
 <p><a name="an_26:3">26:3</a> precipe cxar vi estas klera pri cxiuj moroj kaj demandoj, kiuj ekzistas cxe la Judoj; tial mi petegas vin auxskulti min pacience.</p> 
 <p><a name="an_26:4">26:4</a> Mian vivmanieron de post mia juneco, kiu estis de la komenco en mia nacio, en Jerusalem, cxiuj Judoj scias,</p> 
 <p><a name="an_26:5">26:5</a> konante min jam longe, kaj sciante (se ili volus atesti), ke laux la plej severa sekto de nia religio mi vivis Fariseo.</p> 
 <p><a name="an_26:6">26:6</a> Kaj nun mi staras cxi tie jugxota pro la espero de la promeso farita de Dio al niaj patroj,</p> 
 <p><a name="an_26:7">26:7</a> al kiu promeso niaj dek du triboj, fervore servante Dion nokte kaj tage,  esperas atingi. Kaj pri tiu espero mi estas akuzita de la Judoj, ho regxo!</p> 
 <p><a name="an_26:8">26:8</a> Kial oni cxe vi opinias nekredinde, ke Dio levos la mortintojn?</p> 
 <p><a name="an_26:9">26:9</a> Mi mem ja pensis en mi, ke mi devas fari multajn agojn kontraux la nomo de Jesuo, la Nazaretano.</p> 
 <p><a name="an_26:10">26:10</a> Kaj tion mi ankaux faris en Jerusalem; kaj multajn el la sanktuloj en karcerojn mi ensxlosis, ricevinte de la cxefpastroj la auxtoritaton, kaj cxe ilia mortigado mi ilin per vocxdono kondamnis.</p> 
 <p><a name="an_26:11">26:11</a> Kaj punante ilin tre ofte en cxiuj sinagogoj, mi penis devigi ilin blasfemi; kaj forte furiozante kontraux ili, mi persekutis ilin ecx gxis fremdaj urboj.</p> 
 <p><a name="an_26:12">26:12</a> Por tiaj celoj vojagxante al Damasko kun auxtoritato kaj komisio de la cxefpastroj,</p> 
 <p><a name="an_26:13">26:13</a> mi vidis tagmeze, ho regxo, sur la vojo lumon el la cxielo, superantan la helecon de la suno, brilantan cxirkaux mi kaj miaj kunvojagxantoj.</p> 
 <p><a name="an_26:14">26:14</a> Kaj kiam ni cxiuj falis sur la teron, mi auxdis vocxon, dirantan al mi en la Hebrea lingvo:Sauxlo, Sauxlo, kial vi min persekutas? estas malfacile por vi piedbati kontraux la pikiloj.</p> 
 <p><a name="an_26:15">26:15</a> Kaj mi diris:Kiu vi estas, Sinjoro? Kaj la Sinjoro diris:Mi estas Jesuo, kiun vi persekutas.</p> 
 <p><a name="an_26:16">26:16</a> Sed levigxu, kaj starigxu sur viaj piedoj; cxar por tio mi aperis al vi, por difini vin kiel servanton al mi kaj atestanton pri la cirkonstancoj,  en kiuj vi jam vidis min, kaj ankaux en kiuj mi poste aperos al vi;</p> 
 <p><a name="an_26:17">26:17</a> liberigante vin de la popolo kaj de la nacianoj, al kiuj mi vin sendas,</p> 
 <p><a name="an_26:18">26:18</a> por malfermi iliajn okulojn, ke ili sin turnu de mallumo al lumo, kaj de la auxtoritato de Satano al Dio, por ke ili ricevu pardonon de pekoj, kaj heredajxon inter tiuj, kiuj sanktigxis per fido al mi.</p> 
 <p><a name="an_26:19">26:19</a> Tial, ho regxo Agripo, mi ne igxis malobeema al la cxiela vizio;</p> 
 <p><a name="an_26:20">26:20</a> sed proklamis unue al la Damaskanoj, kaj en Jerusalem, kaj tra la tuta regiono de Judujo, kaj ankaux al la nacianoj, ke ili pentu kaj sin turnu al Dio, farante farojn indajn je pento.</p> 
 <p><a name="an_26:21">26:21</a> Pro cxi tio la Judoj kaptis min en la templo kaj celis mortigi min.</p> 
 <p><a name="an_26:22">26:22</a> Ricevinte do la helpon, kiu estas de Dio, mi staras gxis la nuna tago,  atestante al malgranduloj kaj granduloj, dirante nenion krom tio, kion la profetoj kaj Moseo anoncis kiel venontan:</p> 
 <p><a name="an_26:23">26:23</a> ke la Kristo devas suferi, kaj ke li unua per la revivigado de mortintoj proklamos lumon al la popolo kaj al la nacianoj.</p> 
 <p><a name="an_26:24">26:24</a> Kaj dum li tiel pledis, Festo diris per lauxta vocxo:Pauxlo, vi frenezas; multe da studado vin frenezigas.</p> 
 <p><a name="an_26:25">26:25</a> Sed Pauxlo diris:Mi ne frenezas, plej nobla Festo, sed mi malkasxe parolas vortojn de vero kaj prudento.</p> 
 <p><a name="an_26:26">26:26</a> CXar tiujn aferojn tre bone scias la regxo, al kiu mi parolas maltime;  cxar mi konvinkigxis, ke nenio el cxi tio estas kasxita for de li, cxar cxi tio ne estas farita en angulo.</p> 
 <p><a name="an_26:27">26:27</a> Regxo Agripo, cxu vi kredas la profetojn? mi ja scias, ke vi kredas.</p> 
 <p><a name="an_26:28">26:28</a> Kaj Agripo diris al Pauxlo:En mallonga tempo vi konvinkos min farigxi Kristano.</p> 
 <p><a name="an_26:29">26:29</a> Kaj Pauxlo diris:Mi volus pregxi al Dio, ke, cxu en mallonga aux en longa, ne nur vi, sed ankaux cxiuj, kiuj auxskultas min hodiaux, farigxu tiaj, kia mi estas, krom cxi tiuj katenoj.</p> 
 <p><a name="an_26:30">26:30</a> Kaj starigxis la regxo kaj la provincestro kaj Bernike kaj la kunsidantoj;</p> 
 <p><a name="an_26:31">26:31</a> kaj apartigxinte, ili parolis inter si, dirante:Tiu viro faris nenion meritantan morton aux katenojn.</p> 
 <p><a name="an_26:32">26:32</a> Kaj Agripo diris al Festo:Tiu viro povus esti tuj liberigita, se li ne apelacius al Cezaro.</p> 
 <p><a name="an_27:1">27:1</a> Kaj kiam estis decidite, ke ni sxipiru al Italujo, oni transdonis Pauxlon kaj kelkajn aliajn malliberulojn al centestro, nomata Julio, el la Auxgusta kohorto.</p> 
 <p><a name="an_27:2">27:2</a> Kaj enirinte en sxipon el Adramitio, veturontan al la lokoj cxe la marbordo de Azio, ni ekveturis sur la maron, havante kun ni Aristarhxon,  Makedonon el Tesaloniko.</p> 
 <p><a name="an_27:3">27:3</a> Kaj la sekvantan tagon ni vizitis Cidonon; kaj Julio kondutis afable rilate Pauxlon, kaj permesis al li iri al siaj amikoj kaj refresxigxi.</p> 
 <p><a name="an_27:4">27:4</a> Kaj irinte de tie sur la maron, ni preterveturis sub la sxirmo de Kipro,  cxar la ventoj estis kontrauxaj.</p> 
 <p><a name="an_27:5">27:5</a> Kaj transveturinte la maron apud Kilikio kaj Pamfilio, ni alvenis al Mira en Likio.</p> 
 <p><a name="an_27:6">27:6</a> Kaj la centestro, trovinte tie sxipon Aleksandrian veturontan al Italujo, enirigis nin en gxin.</p> 
 <p><a name="an_27:7">27:7</a> Kaj veturante malrapide dum multe da tagoj kaj venkinte kun malfacileco proksime al Knido (cxar la vento ne permesis al ni atingi gxin), ni veturis sub la sxirmo de Kreto, apud Salmone;</p> 
 <p><a name="an_27:8">27:8</a> kaj kun malfacileco veturinte preter la marbordo, ni alvenis al loko,  nomata Belaj Havenoj, proksime de kiu estas la urbo Lasaja.</p> 
 <p><a name="an_27:9">27:9</a> Kaj kiam pasis multe da tempo, kaj la vojagxo jam farigxis dangxera,  cxar jam pasis la Fasto, Pauxlo avertis ilin,</p> 
 <p><a name="an_27:10">27:10</a> dirante al ili:Ho viroj, mi ekvidas, ke la vojagxo estos kun difekto kaj multa perdo, ne nur de la sxargxo kaj de la sxipo, sed ankaux de niaj vivoj.</p> 
 <p><a name="an_27:11">27:11</a> Sed la centestro atentis pli la konsilon de la direktilisto kaj la posedanto de la sxipo, ol la parolon de Pauxlo.</p> 
 <p><a name="an_27:12">27:12</a> Kaj cxar la haveno ne estis suficxe vasta, por tie travintri, la plimulto konsilis sxipiri de tie, se eble ili povos atingi Fenikson, havenon de Kreto, kiu rigardas en la direkto al la nordokcidenta kaj la sudokcidenta ventoj, por tie travintri.</p> 
 <p><a name="an_27:13">27:13</a> Kaj kiam la suda vento blovis malpli forte, ili supozis, ke ili atingis sian celon, kaj levinte la ankrojn, ili preterveturis Kreton tre proksime.</p> 
 <p><a name="an_27:14">27:14</a> Sed post mallonga tempo atakis nin el gxi uragana vento, kiu estas nomata Euxrakilo;</p> 
 <p><a name="an_27:15">27:15</a> kaj kiam la sxipo estis kaptita kaj ne povis kontrauxstari al la vento,  ni cedis kaj estis pelataj.</p> 
 <p><a name="an_27:16">27:16</a> Kaj kurinte sub la sxirma flanko de insuleto, nomata Kauxda, ni kun granda klopodo apenaux povis savi la boaton;</p> 
 <p><a name="an_27:17">27:17</a> kaj suprenlevinte gxin, oni uzis helpilojn, por subzoni la sxipon; kaj timante, ke ni estos jxetataj sur la Sirtison, oni mallevis la ilaron kaj tiel estis pelataj.</p> 
 <p><a name="an_27:18">27:18</a> Kaj kiam ni estis treege premataj de la ventego, la sekvantan tagon ili komencis eljxetadon;</p> 
 <p><a name="an_27:19">27:19</a> kaj la trian tagon oni eljxetis per siaj propraj manoj la ekipajxon de la sxipo.</p> 
 <p><a name="an_27:20">27:20</a> Kaj kiam dum multe da tagoj nek suno nek steloj ekbrilis sur nin, kaj uragano nemalgranda cxirkauxis nin, fine cxia espero pri nia savo estis forprenita.</p> 
 <p><a name="an_27:21">27:21</a> Kaj kiam ili jam de longe nenion mangxis, Pauxlo, starigxinte meze de ili, diris:Ho viroj, vi devis auxskulti min, kaj ne sxipiri el Kreto, kaj ne suferi cxi tiun difekton kaj perdon.</p> 
 <p><a name="an_27:22">27:22</a> Kaj nun mi admonas vin esti kuragxaj; cxar estos neniu perdo de vivo inter vi, sed nur de la sxipo.</p> 
 <p><a name="an_27:23">27:23</a> CXar en tiu nokto staris apud mi angxelo de la Dio, kies mi estas kaj al kiu mi servas,</p> 
 <p><a name="an_27:24">27:24</a> dirante:Pauxlo, ne timu; vi devas stari antaux Cezaro; kaj jen Dio donacis al vi cxiujn, kiuj marveturas kun vi.</p> 
 <p><a name="an_27:25">27:25</a> Tial, viroj, kuragxu; cxar mi kredas al Dio, ke la afero estos tiel,  kiel estas dirite al mi.</p> 
 <p><a name="an_27:26">27:26</a> Tamen ni devas esti jxetitaj sur ian insulon.</p> 
 <p><a name="an_27:27">27:27</a> Sed kiam venis la dek-kvara nokto, kaj ni estis cxirkauxpelataj en la Adria maro, la maristoj eksentis cxirkaux noktomezo, ke ili alproksimigxas al ia lando;</p> 
 <p><a name="an_27:28">27:28</a> kaj sondinte, ili trovis dudek klaftojn; kaj post mallonga interspaco ili ree sondis, kaj trovis dek kvin klaftojn.</p> 
 <p><a name="an_27:29">27:29</a> Kaj timante, ke ni falos sur malmolajn lokojn, ili jxetis kvar ankrojn el la sxiplmalantauxo, kaj pregxis, ke tagigxu.</p> 
 <p><a name="an_27:30">27:30</a> Kaj kiam la maristoj sercxis rimedon forkuri el la sxipo, kaj jam mallevis la boaton en la maron sub preteksto, ke ili demetos ankrojn el la antauxo,</p> 
 <p><a name="an_27:31">27:31</a> Pauxlo diris al la centestro kaj la soldatoj:Se cxi tiuj ne restos en la sxipo, vi ne povas savigxi.</p> 
 <p><a name="an_27:32">27:32</a> Tiam la soldatoj detrancxis la sxnurojn de la boato, kaj lasis gxin defali.</p> 
 <p><a name="an_27:33">27:33</a> Sed gxis venis la tagigxo, Pauxlo petis cxiujn, ke ili prenu iom da nutrajxo, kaj li diris:La nuna tago estas la dek-kvara, en kiu vi dauxre atendas kaj fastadas, preninte nenion.</p> 
 <p><a name="an_27:34">27:34</a> Tial mi petas vin preni nutrajxon, cxar cxi tio koncernas vian savon;  cxar ecx unu haro ne pereos el la kapo al vi cxiuj.</p> 
 <p><a name="an_27:35">27:35</a> Kaj dirinte tion kaj preninte panon, li donis dankon al Dio antaux cxiuj; kaj dispeciginte gxin, li komencis mangxi.</p> 
 <p><a name="an_27:36">27:36</a> Tiam ili cxiuj kuragxigxis, kaj ankaux mem prenis nutrajxon.</p> 
 <p><a name="an_27:37">27:37</a> Kaj ni cxiuj en la sxipo estis ducent sepdek ses animoj.</p> 
 <p><a name="an_27:38">27:38</a> Kaj mangxinte gxissate, ili malpezigis la sxipon, eljxetante la tritikon en la maron.</p> 
 <p><a name="an_27:39">27:39</a> Kaj kiam plene tagigxis, ili ne rekonis la landon; sed ili ekvidis unu golfeton kun sablajxo, kaj ili konsiligxis inter si, cxu ili povos surpeli sur gxin la sxipon.</p> 
 <p><a name="an_27:40">27:40</a> Kaj forlasinte la ankrojn, ili lasis ilin en la maro, kaj samtempe malligis la sxnurojn de la direktiloj; kaj suprenlevinte la antauxvelon kontraux la vento, ili sin direktis al la sablajxo.</p> 
 <p><a name="an_27:41">27:41</a> Sed trafinte lokon, kie du marmovoj sin renkontas, ili surterigis la sxipon; kaj la antauxo fiksigxis kaj restis nemovebla, sed la malantauxo rompigxis de la forto de la ondoj.</p> 
 <p><a name="an_27:42">27:42</a> Kaj farigxis intenco cxe la soldatoj mortigi la malliberulojn, por ke neniu el ili elnagxu kaj forkuru.</p> 
 <p><a name="an_27:43">27:43</a> Sed la centestro, dezirante savi Pauxlon, malhelpis ilin de tiu decido,  kaj ordonis, ke tiuj, kiuj povas nagxi, forjxetu sin unuaj kaj iru al la tero;</p> 
 <p><a name="an_27:44">27:44</a> kaj ke la ceteraj sin savu, jen sur tabuloj, jen sur diversaj objektoj el la sxipo. Kaj tiamaniere cxiuj savigxis sur la teron.</p> 
 <p><a name="an_28:1">28:1</a> Kaj kiam ni savigxis, tiam ni sciigxis, ke la insulo estas nomata Melita.</p> 
 <p><a name="an_28:2">28:2</a> Kaj la barbaroj montris al ni neordinaran bonecon; cxar ili ekbruligis fajron kaj akceptis nin cxiujn pro la tiama pluvo kaj pro la malvarmeco.</p> 
 <p><a name="an_28:3">28:3</a> Sed kiam Pauxlo kolektis faskon da vergoj kaj metis gxin sur la fajron,  vipuro, elveninte de la varmo, alkrocxigxis al lia mano.</p> 
 <p><a name="an_28:4">28:4</a> Kaj kiam la barbaroj vidis la beston pendantan de lia mano, ili diris unu al alia:Sendube cxi tiu viro estas mortiginto, al kiu, kvankam li savigxis de la maro, tamen Justeco ne permesas vivi.</p> 
 <p><a name="an_28:5">28:5</a> Sed li forskuis la beston en la fajron, kaj ne suferis malbonon.</p> 
 <p><a name="an_28:6">28:6</a> Sed ili atendis, ke li sxvelos aux falos subite mortinta; sed longe atendinte, kaj vidinte, ke nenia malbono okazas al li, ili sxangxis sian opinion, kaj diris, ke li estas dio.</p> 
 <p><a name="an_28:7">28:7</a> Proksime de tiu loko estis bieno, apartenanta al la estro de la insulo;  lia nomo estis Publio; li akceptis nin kaj amike gastigis nin tri tagojn.</p> 
 <p><a name="an_28:8">28:8</a> Kaj la patro de Publio kusxis malsana de febro kaj disenterio; al li Pauxlo eniris, kaj pregxis, kaj, metinte la manojn sur lin, sanigis lin.</p> 
 <p><a name="an_28:9">28:9</a> Kaj post tiu faro, ankaux ceteraj insulanoj, kiuj havis malsanojn, venis kaj estis sanigitaj;</p> 
 <p><a name="an_28:10">28:10</a> cxi tiuj ankaux honoris nin per multaj honoroj; kaj kiam ni ekveturis,  ili sursxipigis cxion, kion ni bezonis.</p> 
 <p><a name="an_28:11">28:11</a> Kaj post tri monatoj ni ekveturis en sxipo Aleksandria, kiu travintris cxe la insulo; kaj gxia insigno estis la GXemeloj.</p> 
 <p><a name="an_28:12">28:12</a> Kaj albordigxinte cxe Sirakuso, ni restis tie tri tagojn.</p> 
 <p><a name="an_28:13">28:13</a> Kaj de tie ni cxirkauxiris kaj alvenis en Region; kaj post unu tago ekblovis suda vento, kaj la duan tagon ni venis al Puteoli,</p> 
 <p><a name="an_28:14">28:14</a> kie ni trovis fratojn kaj estis petataj resti cxe ili sep tagojn, kaj tiel poste ni vojagxis al Romo.</p> 
 <p><a name="an_28:15">28:15</a> Kaj de tie la fratoj, auxdinte pri ni, venis al ni renkonte gxis la Vendejo de Apio kaj la Tri Gastejoj; kaj vidante ilin, Pauxlo dankis Dion,  kaj kuragxigxis.</p> 
 <p><a name="an_28:16">28:16</a> Kaj kiam ni eniris en Romon, al Pauxlo estis permesate logxi sola kun la soldato, kiu lin gardis.</p> 
 <p><a name="an_28:17">28:17</a> Kaj post tri tagoj, li kunvokis tiujn, kiuj estis eminentuloj inter la Judoj; kaj kiam ili kunvenis, li diris al ili:Fratoj, kvankam mi faris nenion kontraux la popolo nek kontraux la moroj de niaj patroj, tamen mi estis transdonita kiel malliberulo el Jerusalem en la manojn de la Romanoj,</p> 
 <p><a name="an_28:18">28:18</a> kiuj, ekzameninte min, volis liberigi min, cxar en mi estis nenio meritanta morton.</p> 
 <p><a name="an_28:19">28:19</a> Sed kiam la Judoj kontrauxparolis, tiam mi estis devigata apelacii al Cezaro; ne kvazaux mi havis ion, pri kio akuzi mian nacion.</p> 
 <p><a name="an_28:20">28:20</a> Pro tio do mi petis vin viziti min kaj kunparoli, cxar pro la espero de Izrael mi portas cxi tiun katenon.</p> 
 <p><a name="an_28:21">28:21</a> Kaj ili diris al li:Ni ne ricevis el Judujo leterojn pri vi, kaj neniu el la fratoj, alveninte, raportis aux parolis pri vi ion malbonan.</p> 
 <p><a name="an_28:22">28:22</a> Sed ni deziras auxdi de vi, kion vi opinias; cxar pri tiu sekto ni scias, ke cxie oni kontrauxparolas al gxi.</p> 
 <p><a name="an_28:23">28:23</a> Kaj difininte tagon por li, ili grandnombre venis al li en lian logxejon; kaj li faris al ili klarigon, atestante la regnon de Dio, kaj penante konvinki ilin pri Jesuo, el la legxo de Moseo kaj el la profetoj, de mateno gxis vespero.</p> 
 <p><a name="an_28:24">28:24</a> Kaj unuj kredis la parolitajxojn, kaj aliaj ne kredis.</p> 
 <p><a name="an_28:25">28:25</a> Kaj ne konsentante inter si, ili foriris, post kiam Pauxlo parolis unu vorton:Bone parolis la Sankta Spirito per la profeto Jesaja al viaj patroj,</p> 
 <p><a name="an_28:26">28:26</a> dirante:   Iru al tiu popolo, kaj diru:   Auxdante, vi auxdos, sed ne komprenos;   Kaj vidante, vi vidos, sed ne rimarkos;</p> 
 <p><a name="an_28:27">28:27</a> CXar la koro de tiu popolo grasigxis,   Kaj iliaj oreloj auxdas malklare,   Kaj siajn okulojn ili fermis,   Por ke ili ne vidu per siaj okuloj,   Kaj por ke ili ne auxdu per siaj oreloj,   Kaj por ke ili ne komprenu per sia koro,   Kaj por ke ili ne konvertigxu,   Kaj por ke Mi ne sanigu ilin.</p> 
 <p><a name="an_28:28">28:28</a> Certigxu do al vi, ke cxi tiu savado de Dio estas sendata al la nacianoj, kaj ili auxskultos.</p> 
 <p><a name="an_28:29">28:29</a> Kaj kiam li diris tion, la Judoj foriris, havante inter si multe da disputado.</p> 
 <p><a name="an_28:30">28:30</a> Kaj li logxadis tutajn du jarojn en sia propra logxejo, kaj li akceptis cxiujn, kiuj eniris al li,</p> 
 <p><a name="an_28:31">28:31</a> predikante la regnon de Dio, kaj instruante la aferojn pri la Sinjoro Jesuo Kristo kun plena maltimo, malhelpate de neniu.</p> 
 <p></p><hr>
 <center>
 <a href="rom.htm">Next: Romans</a></center>
 </body>