<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Esperanto Bible: 2 Timothy</h3> 
 <p><a name="an_1:1">1:1</a> Pauxlo, apostolo de Kristo Jesuo, per la volo de Dio, laux la promeso de vivo, kiu estas en Kristo Jesuo,</p> 
 <p><a name="an_1:2">1:2</a> al Timoteo, mia amata filo:Graco, kompato, kaj paco de Dio, la Patro, kaj de Kristo Jesuo, nia Sinjoro.</p> 
 <p><a name="an_1:3">1:3</a> Mi dankas Dion, kiun mi adoras de post miaj praavoj kun pura konscienco,  ke konstantan memoron mi havas pri vi en miaj pregxoj, nokte kaj tage</p> 
 <p><a name="an_1:4">1:4</a> sopirante vidi vin, memorante viajn larmojn, por ke mi plenigxu de gxojo;</p> 
 <p><a name="an_1:5">1:5</a> ricevinte rememoron pri la sincera fido, kiu estas en vi, kaj kiu logxis unue en via avino Lois kaj en via patrino Euxnike, kaj, mi konvinkigxis, en vi ankaux.</p> 
 <p><a name="an_1:6">1:6</a> Pro tio mi memorigas vin, ke vi reekbruligu la donacon de Dio, kiu estas en vi per la surmetado de miaj manoj.</p> 
 <p><a name="an_1:7">1:7</a> CXar Dio donis al ni spiriton ne de malkuragxeco, sed de potenco kaj amo kaj sinregado.</p> 
 <p><a name="an_1:8">1:8</a> Ne hontu do pri la atesto de nia Sinjoro, nek pri mi, lia malliberulo;  sed kunelportu suferojn kun la evangelio laux la potenco de Dio,</p> 
 <p><a name="an_1:9">1:9</a> kiu nin savis kaj vokis per sankta voko, ne laux niaj faroj, sed laux Sia propra antauxintenco kaj laux la graco donita al ni en Kristo Jesuo antaux tempoj eternaj,</p> 
 <p><a name="an_1:10">1:10</a> sed nun malkasxita per la apero de nia Savanto Jesuo Kristo, kiu neniigis la morton kaj enlumigis la vivon kaj la senmortecon per la evangelio,</p> 
 <p><a name="an_1:11">1:11</a> al kiu mi estas nomita predikisto kaj apostolo kaj instruisto.</p> 
 <p><a name="an_1:12">1:12</a> Pro tio mi ankaux suferas tiel; tamen mi ne hontas; cxar mi konas tiun,  al kiu mi kredis, kaj mi konvinkigxis, ke li havas la povon gardi mian konfiditajxon gxis tiu tago.</p> 
 <p><a name="an_1:13">1:13</a> Konservu la modelon de sanaj vortoj, kiujn vi auxdis de mi, en fido kaj amo, kiuj estas en Kristo Jesuo.</p> 
 <p><a name="an_1:14">1:14</a> La bonan konfiditajxon gardu per la Sankta Spirito, kiu logxas en ni.</p> 
 <p><a name="an_1:15">1:15</a> Vi scias, ke forturnigxis de mi cxiuj en Azio, el kiuj estas Figelo kaj Hermogenes.</p> 
 <p><a name="an_1:16">1:16</a> La Sinjoro donu kompaton al la domo de Onesiforo; cxar li ofte min refresxigis, kaj li ne hontis pri mia kateno,</p> 
 <p><a name="an_1:17">1:17</a> sed kiam li estis en Romo, li elsercxis min tre diligente kaj min trovis</p> 
 <p><a name="an_1:18">1:18</a> (la Sinjoro donu al li, ke li trovu kompaton cxe la Sinjoro en tiu tago), kaj vi scias tre bone, kiom da servoj li faris en Efeso.</p> 
 <p><a name="an_2:1">2:1</a> Vi do, mia filo, fortikigxu en la graco, kiu estas en Kristo Jesuo.</p> 
 <p><a name="an_2:2">2:2</a> Kaj kion vi de mi auxdis inter multaj atestantoj, tion transdonu al fidelaj homoj, kompetentaj instrui ankaux aliajn.</p> 
 <p><a name="an_2:3">2:3</a> Vi do elportu suferojn, kiel bona militisto de Jesuo Kristo.</p> 
 <p><a name="an_2:4">2:4</a> Neniu militanto sin implikas en la aferojn de cxi tiu vivo; por ke li placxu al sia varbinto.</p> 
 <p><a name="an_2:5">2:5</a> Kaj se iu konkuras kiel atleto, li ne estas kronata, se li ne lauxregule konkuris.</p> 
 <p><a name="an_2:6">2:6</a> La laboranta terkultivisto devas la unua partopreni en la fruktoj.</p> 
 <p><a name="an_2:7">2:7</a> Konsideru tion, kion mi diras; cxar la Sinjoro donos al vi komprenon pri cxio.</p> 
 <p><a name="an_2:8">2:8</a> Memoru Jesuon Kriston, levitan el la mortintoj, el la idaro de David,  laux mia evangelio;</p> 
 <p><a name="an_2:9">2:9</a> en gxi mi elportas suferadon gxis ligiloj, kiel krimulo, sed la vorto de Dio ne estas ligita.</p> 
 <p><a name="an_2:10">2:10</a> Tial mi suferas cxion pro la elektitoj, por ke ili ankaux atingu la en Kristo Jesuo savon kun gloro eterna.</p> 
 <p><a name="an_2:11">2:11</a> Fidinda estas la diro:CXar se ni mortis kun li, ni ankaux vivos kun li;</p> 
 <p><a name="an_2:12">2:12</a> se ni suferas, ni ankaux regxos kun li; se ni malkonfesos lin, li ankaux nin malkonfesos;</p> 
 <p><a name="an_2:13">2:13</a> se ni malfidas, li restas fidela; cxar li ne povas malkonfesi sin mem.</p> 
 <p><a name="an_2:14">2:14</a> Memorigu ilin pri tio, admonante ilin antaux la Sinjoro, ke ili ne vortobatalu, kio estas neniel utila, kun risko de sxancelo por la auxdantoj.</p> 
 <p><a name="an_2:15">2:15</a> Klopodu prezenti vin cxe Dio kiel aprobita, laboranto senriprocxa,  gxuste pritaksante la vorton de la vero.</p> 
 <p><a name="an_2:16">2:16</a> Sed evitu profanajn babiladojn; cxar ili iros antauxen al pli multe da malpieco,</p> 
 <p><a name="an_2:17">2:17</a> kaj ilia parolo dismordos kiel gangreno; el kiuj estas Himeneo kaj Fileto,</p> 
 <p><a name="an_2:18">2:18</a> kiuj pri la vero eraris, dirante, ke la relevigxo estas jam pasinta; kaj ili renversas la fidon de kelkaj.</p> 
 <p><a name="an_2:19">2:19</a> Tamen la firma fundamento de Dio staras, havante la jenan sigelon:La Sinjoro konas tiujn, kiuj estas liaj, kaj:Foriru de maljusteco cxiu, kiu nomas la nomon de la Sinjoro.</p> 
 <p><a name="an_2:20">2:20</a> Sed en granda domo estas vazoj ne nur oraj kaj argxentaj, sed ankaux lignaj kaj argilaj, kaj unuj por honoro kaj aliaj por malhonoro.</p> 
 <p><a name="an_2:21">2:21</a> Se do iu purigos sin de cxi tiuj, li estos vazo por honoro, sanktigita,  tauxga por la mastro, pretigita por cxiu bona laboro.</p> 
 <p><a name="an_2:22">2:22</a> Sed forkuru de junulaj voluptoj, kaj sekvu justecon, fidon, amon, pacon,  kune kun tiuj, kiuj vokas la Sinjoron el pura koro.</p> 
 <p><a name="an_2:23">2:23</a> Sed malsagxajn kaj neklerajn demandojn evitu, sciante, ke ili naskas malpacojn.</p> 
 <p><a name="an_2:24">2:24</a> Kaj la servisto de la Sinjoro devas ne malpaci, sed esti afabla al cxiuj, instruema, tolerema,</p> 
 <p><a name="an_2:25">2:25</a> en humileco instruante tiujn, kiuj kontrauxstaras; eble Dio donos al ili penton, por ke ili venu al scio de la vero,</p> 
 <p><a name="an_2:26">2:26</a> kaj por ke ili sobraj eligxu el la kaptilo de la diablo, kaptite de li,  por plenumi lian volon.</p> 
 <p><a name="an_3:1">3:1</a> Sed sciu, ke en la lastaj tagoj venos dangxeraj tempoj.</p> 
 <p><a name="an_3:2">3:2</a> CXar homoj estos sinamantaj, monamantaj, fanfaronemaj, arogantaj,  insultemaj, malobeemaj al gepatroj, sendankaj, nesanktaj,</p> 
 <p><a name="an_3:3">3:3</a> neparencamaj, nepacigeblaj, kalumniemaj, nesinregantaj, malmildaj, ne bonamantaj,</p> 
 <p><a name="an_3:4">3:4</a> perfidemaj, pasiemaj, ventoplenaj, plezuron amantaj pli ol Dion;</p> 
 <p><a name="an_3:5">3:5</a> havante sxajnon de pieco, sed neinte gxian potencon; de cxi tiuj ankaux vin forturnu.</p> 
 <p><a name="an_3:6">3:6</a> CXar el cxi tiuj estas tiuj, kiuj rampas en domojn, kaj forkaptas malsagxajn virinojn, sxargxitajn de pekoj, forkondukatajn per diversaj voluptoj,</p> 
 <p><a name="an_3:7">3:7</a> cxiam lernantajn, kaj neniam kapablajn veni al la scio de la vero.</p> 
 <p><a name="an_3:8">3:8</a> Kaj kiel Janes kaj Jambres kontrauxstaris al Moseo, tiel same cxi tiuj ankaux kontrauxstaras al la vero, homoj kun malnobligita spirito, por la fido senvaloraj.</p> 
 <p><a name="an_3:9">3:9</a> Sed ili ne plu iros antauxen; cxar ilia malsagxeco evidentigxos al cxiuj,  kiel ankaux farigxis cxe tiuj.</p> 
 <p><a name="an_3:10">3:10</a> Sed vi sekvis mian instruon, konduton, celon, fidon, toleremecon, amon,  paciencon,</p> 
 <p><a name="an_3:11">3:11</a> persekutojn, suferojn, kiaj okazis al mi en Antiohxia, en Ikonio, en Listra; kiajn persekutojn mi suferis; kaj el cxio tio la Sinjoro min savis.</p> 
 <p><a name="an_3:12">3:12</a> Jes, kaj cxiuj, kiuj volas vivi pie en Kristo Jesuo, estos persekutataj.</p> 
 <p><a name="an_3:13">3:13</a> Sed malbonaj homoj kaj ruzuloj cxiam iros antauxen al pli granda malbono, trompantaj kaj trompataj.</p> 
 <p><a name="an_3:14">3:14</a> Sed restu vi en tio, kion vi lernis kaj pri kio vi certigxis, sciante,  de kiu vi gxin lernis,</p> 
 <p><a name="an_3:15">3:15</a> kaj ke jam de frua infaneco vi konas la sanktajn skribojn, kiuj povas fari vin sagxa por savo per la fido, kiu estas en Kristo Jesuo.</p> 
 <p><a name="an_3:16">3:16</a> CXiu skribajxo inspirita de Dio estas ankaux utila por instruo, por admono, por korekto, por disciplino en justeco;</p> 
 <p><a name="an_3:17">3:17</a> por ke la homo de Dio estu perfekta, plene provizita por cxiu bona laboro.</p> 
 <p><a name="an_4:1">4:1</a> Mi ordonas al vi antaux Dio, kaj antaux Kristo Jesuo, kiu jugxos la vivantojn kaj la mortintojn, kaj pro lia apero kaj lia regno;</p> 
 <p><a name="an_4:2">4:2</a> prediku la vorton; insistu gxustatempe, malgxustatempe; konvinku, admonu,  konsilu, en cxia pacienco kaj instruado.</p> 
 <p><a name="an_4:3">4:3</a> CXar venos tempo, kiam oni ne toleros la sanan instruon; sed havante jukantajn orelojn, amasigos al si instruantojn, laux siaj deziroj;</p> 
 <p><a name="an_4:4">4:4</a> kaj ili deturnos de la vero sian orelon, kaj turnos sin flanken al fabeloj.</p> 
 <p><a name="an_4:5">4:5</a> Sed vi estu sobra en cxio, elportu suferojn, faru la laboron de evangeliisto, plenumu vian servadon.</p> 
 <p><a name="an_4:6">4:6</a> CXar mi jam estas elversxata kvazaux versxofero, kaj venis la horo de mia foriro.</p> 
 <p><a name="an_4:7">4:7</a> Mi batalis la bonan batalon, mi finis la kuradon, mi gardis la fidon;</p> 
 <p><a name="an_4:8">4:8</a> de nun estas konservita por mi la krono de justeco, kiun la Sinjoro, la justa jugxisto, donos al mi en tiu tago; kaj ne nur al mi, sed ankaux al cxiuj, kiuj amis lian aperon.</p> 
 <p><a name="an_4:9">4:9</a> Klopodu veni baldaux al mi;</p> 
 <p><a name="an_4:10">4:10</a> cxar Demas min forlasis, amante la nunan mondon, kaj iris al Tesaloniko;  Kreskens al Galatujo, Tito al Dalmatujo.</p> 
 <p><a name="an_4:11">4:11</a> Nur Luko estas kun mi. Prenu Markon kaj alkonduku lin kun vi, cxar li utilas al mi por la servado.</p> 
 <p><a name="an_4:12">4:12</a> Sed Tihxikon mi sendis al Efeso.</p> 
 <p><a name="an_4:13">4:13</a> La mantelon, kiun mi lasis en Troas cxe Karpo, alportu, kiam vi venos,  kaj la librojn, precipe la pergamenojn.</p> 
 <p><a name="an_4:14">4:14</a> Aleksandro, la kupristo, faris al mi multe da malbono; la Sinjoro redonos al li laux liaj faroj;</p> 
 <p><a name="an_4:15">4:15</a> kontraux li vi ankaux vin gardu, cxar li multege kontrauxstaris al niaj vortoj.</p> 
 <p><a name="an_4:16">4:16</a> CXe mia unua pledo, neniu staris kun mi, sed cxiuj min forlasis; tio ne estu kalkulita kontraux ili.</p> 
 <p><a name="an_4:17">4:17</a> Sed la Sinjoro staris apud mi, kaj min fortigis, por ke per mi la anonco estu plene publikigita, kaj ke cxiuj nacianoj auxdu; kaj mi forsavigxis el la busxo de la leono.</p> 
 <p><a name="an_4:18">4:18</a> La Sinjoro min savos de cxiu malbona faro, kaj min savkondukos en sian cxielan regnon; al li la gloro por cxiam kaj eterne. Amen.</p> 
 <p><a name="an_4:19">4:19</a> Salutu Priskilan kaj Akvilan kaj la domon de Onesiforo.</p> 
 <p><a name="an_4:20">4:20</a> Erasto restis en Korinto; sed Trofimon mi lasis malsanan en Mileto.</p> 
 <p><a name="an_4:21">4:21</a> Klopodu veni antaux la vintro. Salutas vin Euxbulo kaj Pudens kaj Lino kaj Klauxdia kaj cxiuj fratoj.</p> 
 <p><a name="an_4:22">4:22</a> La Sinjoro estu kun via spirito. Graco estu kun vi.</p> 
 <p></p><hr>
 <center>
 <a href="tit.htm">Next: Titus</a></center>
 </body>