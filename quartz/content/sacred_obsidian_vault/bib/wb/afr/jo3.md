<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo2.htm">Previous</a> 
 <a href="jde.htm">Next</a> 
 </center>
 <hr>
  <h3 align="center">Afrikaans Bible: 3 John</h3> 
 <p><a name="an_1:1">1:1</a> Die ouderling aan die geliefde Gajus wat ek in waarheid liefhet.</p> 
 <p><a name="an_1:2">1:2</a> Geliefde, ek wens dat dit met jou in alles goed mag gaan en dat jy gesond is, soos dit met jou siel goed gaan;</p> 
 <p><a name="an_1:3">1:3</a> want ek was baie bly as daar broeders kom en van jou waarheid getuig, soos jy in die waarheid wandel.</p> 
 <p><a name="an_1:4">1:4</a> Ek het geen groter blydskap as dit nie, dat ek hoor dat my kinders in die waarheid wandel.</p> 
 <p><a name="an_1:5">1:5</a> Geliefde, jy handel getrou in alles wat jy doen vir die broeders, en dit vir vreemdelinge,</p> 
 <p><a name="an_1:6">1:6</a> wat van jou liefde voor die gemeente getuig het. Jy sal goed doen as jy hulle voorthelp op 'n voor God waardige wyse.</p> 
 <p><a name="an_1:7">1:7</a> Want vir sy Naam het hulle uitgegaan sonder om iets van die heidene te neem.</p> 
 <p><a name="an_1:8">1:8</a> Ons behoort dan sulke mense goed te ontvang, sodat ons mede-arbeiders van die waarheid kan word.</p> 
 <p><a name="an_1:9">1:9</a> Ek het aan die gemeente geskrywe, maar Diótrefes, wat onder hulle die eerste wil wees, steur hom nie aan ons nie.</p> 
 <p><a name="an_1:10">1:10</a> Daarom, as ek kom, sal ek hom herinner aan die werke wat hy doen deur met slegte woorde teen ons uit te vaar; en hiermee nie tevrede nie, ontvang hy nie alleen self die broeders nie gasvry nie, maar verhinder ook die wat dit wil doen en werp hulle uit die gemeente.</p> 
 <p><a name="an_1:11">1:11</a> Geliefde, moenie navolg wat kwaad is nie, maar wat goed is. Hy wat goed doen, is uit God; maar hy wat kwaad doen, het God nie gesien nie.</p> 
 <p><a name="an_1:12">1:12</a> Van Demétrius is deur almal getuienis gegee en deur die waarheid self; en ons getuig ook, en julle weet dat ons getuienis waar is.</p> 
 <p><a name="an_1:13">1:13</a> Ek het baie dinge gehad om te skrywe, maar ek wil nie met ink en pen aan jou skryf nie.</p> 
 <p><a name="an_1:14">1:14</a> Maar ek hoop om jou gou te sien, en ons sal van mond tot mond spreek.</p> 
 <p><a name="an_1:15">1:15</a> Vrede vir jou! Die vriende groet jou. Groet die vriende by die naam.</p> 
 <p></p><hr>
 <center>
 <a href="jde.htm">Next: Jude</a></center>
 </body>