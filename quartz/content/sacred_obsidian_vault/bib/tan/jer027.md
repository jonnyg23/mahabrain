<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer027.htm">Polyglot</a> 
 <a href="../kjv/jer027.htm">KJV</a> 
 <a href="../sep/jer027.htm">Sep</a> 
 <a href="../vul/jer027.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer026.htm">Previous</a> 
 <a href="jer028.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּרֵאשִׁ֗ית מַמְלֶ֛כֶת יְהוֹיָקִ֥ם בֶּן־יֹאושִׁיָּ֖הוּ מֶ֣לֶךְ יְהוּדָ֑ה הָיָ֞ה הַדָּבָ֤ר הַזֶּה֙ אֶֽל־יִרְמְיָ֔ה מֵאֵ֥ת יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏כֹּֽה־אָמַ֤ר יְהוָה֙ אֵלַ֔י עֲשֵׂ֣ה לְךָ֔ מוֹסֵר֖וֹת וּמֹט֑וֹת וּנְתַתָּ֖ם עַל־צַוָּארֶֽךָ׃ </span></p>
 <p align="RIGHT"><span lang="he">‎<a name="003">3</a> ‏וְשִׁלַּחְתָּם֩ אֶל־מֶ֨לֶךְ אֱד֜וֹם וְאֶל־מֶ֣לֶךְ מוֹאָ֗ב וְאֶל־מֶ֙לֶךְ֙ בְּנֵ֣י עַמּ֔וֹן וְאֶל־מֶ֥לֶךְ צֹ֖ר וְאֶל־מֶ֣לֶךְ צִיד֑וֹן בְּיַ֤ד מַלְאָכִים֙ הַבָּאִ֣ים יְרוּשָׁלִַ֔ם אֶל־צִדְקִיָּ֖הוּ מֶ֥לֶךְ יְהוּדָֽה׃ </span></p>
 <p align="RIGHT"><span lang="he">‎<a name="004">4</a> ‏וְצִוִּיתָ֣ אֹתָ֔ם אֶל־אֲדֹֽנֵיהֶ֖ם לֵאמֹ֑ר כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל כֹּ֥ה תֹֽאמְר֖וּ אֶל־אֲדֹֽנֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏אָנֹכִ֞י עָשִׂ֣יתִי אֶת־הָאָ֗רֶץ אֶת־הָאָדָ֤ם וְאֶת־הַבְּהֵמָה֙ אֲשֶׁר֙ עַל־פְּנֵ֣י הָאָ֔רֶץ בְּכֹחִי֙ הַגָּד֔וֹל וּבִזְרוֹעִ֖י הַנְּטוּיָ֑ה וּנְתַתִּ֕יהָ לַאֲשֶׁ֖ר יָשַׁ֥ר בְּעֵינָֽי׃ </span></p>
 <p align="RIGHT"><span lang="he">‎<a name="006">6</a> ‏וְעַתָּ֗ה אָֽנֹכִי֙ נָתַ֙תִּי֙ אֶת־כָּל־הָאֲרָצ֣וֹת הָאֵ֔לֶּה בְּיַ֛ד נְבוּכַדְנֶאצַּ֥ר מֶֽלֶךְ־בָּבֶ֖ל עַבְדִּ֑י וְגַם֙ אֶת־חַיַּ֣ת הַשָּׂדֶ֔ה נָתַ֥תִּי ל֖וֹ לְעָבְדֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְעָבְד֤וּ אֹתוֹ֙ כָּל־הַגּוֹיִ֔ם וְאֶת־בְּנ֖וֹ וְאֶֽת־בֶּן־בְּנ֑וֹ עַ֣ד בֹּא־עֵ֤ת אַרְצוֹ֙ גַּם־ה֔וּא וְעָ֤בְדוּ בוֹ֙ גּוֹיִ֣ם רַבִּ֔ים וּמְלָכִ֖ים גְּדֹלִֽים׃ </span></p>
 <p align="RIGHT"><span lang="he">‎<a name="008">8</a> ‏וְהָיָ֨ה הַגּ֜וֹי וְהַמַּמְלָכָ֗ה אֲשֶׁ֨ר לֹֽא־יַעַבְד֤וּ אֹתוֹ֙ אֶת־נְבוּכַדְנֶאצַּ֣ר מֶֽלֶךְ־בָּבֶ֔ל וְאֵ֨ת אֲשֶׁ֤ר לֹֽא־יִתֵּן֙ אֶת־צַוָּאר֔וֹ בְּעֹ֖ל מֶ֣לֶךְ בָּבֶ֑ל בַּחֶרֶב֩ וּבָרָעָ֨ב וּבַדֶּ֜בֶר אֶפְקֹ֨ד עַל־הַגּ֤וֹי הַהוּא֙ נְאֻם־יְהוָ֔ה עַד־תֻּמִּ֥י אֹתָ֖ם בְּיָדֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְ֠אַתֶּם אַל־תִּשְׁמְע֨וּ אֶל־נְבִיאֵיכֶ֜ם וְאֶל־קֹֽסְמֵיכֶ֗ם וְאֶל֙ חֲלֹמֹ֣תֵיכֶ֔ם וְאֶל־עֹֽנְנֵיכֶ֖ם וְאֶל־כַּשָּׁפֵיכֶ֑ם אֲשֶׁר־הֵ֞ם אֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־מֶ֥לֶךְ בָּבֶֽל׃ </span></p>
 <p align="RIGHT"><span lang="he">‎<a name="010">10</a> ‏כִּ֣י שֶׁ֔קֶר הֵ֖ם נִבְּאִ֣ים לָכֶ֑ם לְמַ֨עַן הַרְחִ֤יק אֶתְכֶם֙ מֵעַ֣ל אַדְמַתְכֶ֔ם וְהִדַּחְתִּ֥י אֶתְכֶ֖ם וַאֲבַדְתֶּֽם׃ </span></p>
 <p align="RIGHT"><span lang="he">‎<a name="011">11</a> ‏וְהַגּ֗וֹי אֲשֶׁ֨ר יָבִ֧יא אֶת־צַוָּאר֛וֹ בְּעֹ֥ל מֶֽלֶךְ־בָּבֶ֖ל וַֽעֲבָד֑וֹ וְהִנַּחְתִּ֤יו עַל־אַדְמָתוֹ֙ נְאֻם־יְהוָ֔ה וַֽעֲבָדָ֖הּ וְיָ֥שַׁב בָּֽהּ׃ </span></p>
 <p align="RIGHT"><span lang="he">‎<a name="012">12</a> ‏וְאֶל־צִדְקִיָּ֤ה מֶֽלֶךְ־יְהוּדָה֙ דִּבַּ֔רְתִּי כְּכָל־הַדְּבָרִ֥ים הָאֵ֖לֶּה לֵאמֹ֑ר הָבִ֨יאוּ אֶת־צַוְּארֵיכֶ֜ם בְּעֹ֣ל מֶֽלֶךְ־בָּבֶ֗ל וְעִבְד֥וּ אֹת֛וֹ וְעַמּ֖וֹ וִֽחְיֽוּ׃ </span></p>
 <p align="RIGHT"><span lang="he">‎<a name="013">13</a> ‏לָ֤מָּה תָמ֙וּתוּ֙ אַתָּ֣ה וְעַמֶּ֔ךָ בַּחֶ֖רֶב בָּרָעָ֣ב וּבַדָּ֑בֶר֙ כַּֽאֲשֶׁר֙ דִּבֶּ֣ר יְהוָ֔ה אֶל־הַגּ֕וֹי אֲשֶׁ֥ר לֹֽא־יַעֲבֹ֖ד אֶת־מֶ֥לֶךְ בָּבֶֽל׃ </span></p>
 <p align="RIGHT"><span lang="he">‎<a name="014">14</a> ‏וְאַֽל־תִּשְׁמְע֞וּ אֶל־דִּבְרֵ֣י הַנְּבִאִ֗ים הָאֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־מֶ֣לֶךְ בָּבֶ֑ל כִּ֣י שֶׁ֔קֶר הֵ֖ם נִבְּאִ֥ים לָכֶֽם׃ </span></p>
 <p align="RIGHT"><span lang="he">‎<a name="015">15</a> ‏כִּ֣י לֹ֤א שְׁלַחְתִּים֙ נְאֻם־יְהוָ֔ה וְהֵ֛ם נִבְּאִ֥ים בִּשְׁמִ֖י לַשָּׁ֑קֶר לְמַ֨עַן הַדִּיחִ֤י אֶתְכֶם֙ וַאֲבַדְתֶּ֔ם אַתֶּ֕ם וְהַנְּבִאִ֖ים הַֽנִּבְּאִ֥ים לָכֶֽם׃ </span></p>
 <p align="RIGHT"><span lang="he">‎<a name="016">16</a> ‏וְאֶל־הַכֹּהֲנִים֩ וְאֶל־כָּל־הָעָ֨ם הַזֶּ֜ה דִּבַּ֣רְתִּי לֵאמֹ֗ר כֹּה֮ אָמַ֣ר יְהוָה֒ אַֽל־תִּשְׁמְע֞וּ אֶל־דִּבְרֵ֣י נְבִֽיאֵיכֶ֗ם הַֽנִּבְּאִ֤ים לָכֶם֙ לֵאמֹ֔ר הִנֵּ֨ה כְלֵ֧י בֵית־יְהוָ֛ה מוּשָׁבִ֥ים מִבָּבֶ֖לָה עַתָּ֣ה מְהֵרָ֑ה כִּ֣י שֶׁ֔קֶר הֵ֖מָּה נִבְּאִ֥ים לָכֶֽם׃ </span></p>
 <p align="RIGHT"><span lang="he">‎<a name="017">17</a> ‏אַל־תִּשְׁמְע֣וּ אֲלֵיהֶ֔ם עִבְד֥וּ אֶת־מֶֽלֶךְ־בָּבֶ֖ל וִֽחְי֑וּ לָ֧מָּה תִֽהְיֶ֛ה הָעִ֥יר הַזֹּ֖את חָרְבָּֽה׃ </span></p>
 <p align="RIGHT"><span lang="he">‎<a name="018">18</a> ‏וְאִם־נְבִאִ֣ים הֵ֔ם וְאִם־יֵ֥שׁ דְּבַר־יְהוָ֖ה אִתָּ֑ם יִפְגְּעוּ־נָא֙ בַּֽיהוָ֣ה צְבָא֔וֹת לְבִלְתִּי־בֹ֜אוּ הַכֵּלִ֣ים׀ הַנּוֹתָרִ֣ים בְּבֵית־יְהוָ֗ה וּבֵ֨ית מֶ֧לֶךְ יְהוּדָ֛ה וּבִירוּשָׁלִַ֖ם בָּבֶֽלָה׃ פ</span></p>
 <p align="RIGHT"><span lang="he">‎<a name="019">19</a> ‏כִּ֣י כֹ֤ה אָמַר֙ יְהוָ֣ה צְבָא֔וֹת אֶל־הָֽעַמֻּדִ֔ים וְעַל־הַיָּ֖ם וְעַל־הַמְּכֹנ֑וֹת וְעַל֙ יֶ֣תֶר הַכֵּלִ֔ים הַנּוֹתָרִ֖ים בָּעִ֥יר הַזֹּֽאת׃ </span></p>
 <p align="RIGHT"><span lang="he">‎<a name="020">20</a> ‏אֲשֶׁ֣ר לֹֽא־לְקָחָ֗ם נְבֽוּכַדְנֶאצַּר֙ מֶ֣לֶךְ בָּבֶ֔ל בַּ֠גְלוֹתוֹ אֶת־<font color="brown">יכוניה</font> <font color="blue">יְכָנְיָ֨ה<font color="red"><sup>m</sup></font></font> בֶן־יְהוֹיָקִ֧ים מֶֽלֶךְ־יְהוּדָ֛ה מִירֽוּשָׁלִַ֖ם בָּבֶ֑לָה וְאֵ֛ת כָּל־חֹרֵ֥י יְהוּדָ֖ה וִירוּשָׁלִָֽם׃ ס</span></p>
 <p align="RIGHT"><span lang="he">‎<a name="021">21</a> ‏כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל עַל־הַכֵּלִ֗ים הַנּֽוֹתָרִים֙ בֵּ֣ית יְהוָ֔ה וּבֵ֥ית מֶֽלֶךְ־יְהוּדָ֖ה וִירוּשָׁלִָֽם׃ </span></p>
 <p align="RIGHT"><span lang="he">‎<a name="022">22</a> ‏בָּבֶ֥לָה יוּבָ֖אוּ וְשָׁ֣מָּה יִֽהְי֑וּ עַ֠ד י֣וֹם פָּקְדִ֤י אֹתָם֙ נְאֻם־יְהוָ֔ה וְהַֽעֲלִיתִים֙ וַהֲשִׁ֣יבֹתִ֔ים אֶל־הַמָּק֖וֹם הַזֶּֽה׃ פ</span></p>
 </td>
 <td width="50%">
 <p>1 bərē’šîṯ maməleḵeṯ yəhwōyāqim ben-yō’wšîyâû meleḵə yəhûḏâ hāyâ hadāḇār hazzeh ’el-yirəməyâ mē’ēṯ yəhwâ lē’mōr: </p>
 <p>2 kōh-’āmar yəhwâ ’ēlay ‘ăśēh ləḵā mwōsērwōṯ ûmōṭwōṯ ûnəṯatām ‘al-ṣaûā’reḵā: </p>
 <p>3 wəšill<sup>a</sup>ḥətām ’el-meleḵə ’ĕḏwōm wə’el-meleḵə mwō’āḇ wə’el-meleḵə bənê ‘ammwōn wə’el-meleḵə ṣōr wə’el-meleḵə ṣîḏwōn bəyaḏ malə’āḵîm habā’îm yərûšālaim ’el-ṣiḏəqîyâû meleḵə yəhûḏâ: </p>
 <p>4 wəṣiûîṯā ’ōṯām ’el-’ăḏōnêhem lē’mōr kōh-’āmar yəhwâ ṣəḇā’wōṯ ’ĕlōhê yiśərā’ēl kōh ṯō’mərû ’el-’ăḏōnêḵem: </p>
 <p>5 ’ānōḵî ‘āśîṯî ’eṯ-hā’āreṣ ’eṯ-hā’āḏām wə’eṯ-habəhēmâ ’ăšer ‘al-pənê hā’āreṣ bəḵōḥî hagāḏwōl ûḇizərwō‘î hannəṭûyâ ûnəṯatîhā la’ăšer yāšar bə‘ênāy: </p>
 <p>6 wə‘atâ ’ānōḵî nāṯatî ’eṯ-kāl-hā’ărāṣwōṯ hā’ēlleh bəyaḏ nəḇûḵaḏəne’ṣṣar meleḵə-bāḇel ‘aḇədî wəḡam ’eṯ-ḥayyaṯ haśśāḏeh nāṯatî lwō lə‘āḇəḏwō: </p>
 <p>7 wə‘āḇəḏû ’ōṯwō kāl-hagwōyim wə’eṯ-bənwō wə’eṯ-ben-bənwō ‘aḏ bō’-‘ēṯ ’arəṣwō gam-hû’ wə‘āḇəḏû ḇwō gwōyim rabîm ûməlāḵîm gəḏōlîm: </p>
 <p>8 wəhāyâ hagwōy wəhammaməlāḵâ ’ăšer lō’-y<sup>a</sup>‘aḇəḏû ’ōṯwō ’eṯ-nəḇûḵaḏəne’ṣṣar meleḵə-bāḇel wə’ēṯ ’ăšer lō’-yitēn ’eṯ-ṣaûā’rwō bə‘ōl meleḵə bāḇel b<sup>a</sup>ḥereḇ ûḇārā‘āḇ ûḇadeḇer ’efəqōḏ ‘al-hagwōy hahû’ nə’um-yəhwâ ‘aḏ-tummî ’ōṯām bəyāḏwō: </p>
 <p>9 wə’atem ’al-tišəmə‘û ’el-nəḇî’êḵem wə’el-qōsəmêḵem wə’el ḥălōmōṯêḵem wə’el-‘ōnənêḵem wə’el-kaššāfêḵem ’ăšer-hēm ’ōmərîm ’ălêḵem lē’mōr lō’ ṯ<sup>a</sup>‘aḇəḏû ’eṯ-meleḵə bāḇel: </p>
 <p>10 kî šeqer hēm nibə’îm lāḵem ləm<sup>a</sup>‘an harəḥîq ’eṯəḵem mē‘al ’aḏəmaṯəḵem wəhid<sup>a</sup>ḥətî ’eṯəḵem wa’ăḇaḏətem: </p>
 <p>11 wəhagwōy ’ăšer yāḇî’ ’eṯ-ṣaûā’rwō bə‘ōl meleḵə-bāḇel w<sup>a</sup>‘ăḇāḏwō wəhinn<sup>a</sup>ḥətîw ‘al-’aḏəmāṯwō nə’um-yəhwâ w<sup>a</sup>‘ăḇāḏāh wəyāšaḇ bāh: </p>
 <p>12 wə’el-ṣiḏəqîyâ meleḵə-yəhûḏâ dibarətî kəḵāl-hadəḇārîm hā’ēlleh lē’mōr hāḇî’û ’eṯ-ṣaûə’rêḵem bə‘ōl meleḵə-bāḇel wə‘iḇəḏû ’ōṯwō wə‘ammwō wiḥəyû: </p>
 <p>13 lāmmâ ṯāmûṯû ’atâ wə‘ammeḵā b<sup>a</sup>ḥereḇ bārā‘āḇ ûḇadāḇer ka’ăšer diber yəhwâ ’el-hagwōy ’ăšer lō’-y<sup>a</sup>‘ăḇōḏ ’eṯ-meleḵə bāḇel: </p>
 <p>14 wə’al-tišəmə‘û ’el-diḇərê hannəḇi’îm hā’ōmərîm ’ălêḵem lē’mōr lō’ ṯ<sup>a</sup>‘aḇəḏû ’eṯ-meleḵə bāḇel kî šeqer hēm nibə’îm lāḵem: </p>
 <p>15 kî lō’ šəl<sup>a</sup>ḥətîm nə’um-yəhwâ wəhēm nibə’îm bišəmî laššāqer ləm<sup>a</sup>‘an hadîḥî ’eṯəḵem wa’ăḇaḏətem ’atem wəhannəḇi’îm hannibə’îm lāḵem: </p>
 <p>16 wə’el-hakōhănîm wə’el-kāl-hā‘ām hazzeh dibarətî lē’mōr kōh ’āmar yəhwâ ’al-tišəmə‘û ’el-diḇərê nəḇî’êḵem hannibə’îm lāḵem lē’mōr hinnēh ḵəlê ḇêṯ-yəhwâ mûšāḇîm mibāḇelâ ‘atâ məhērâ kî šeqer hēmmâ nibə’îm lāḵem: </p>
 <p>17 ’al-tišəmə‘û ’ălêhem ‘iḇəḏû ’eṯ-meleḵə-bāḇel wiḥəyû lāmmâ ṯihəyeh hā‘îr hazzō’ṯ ḥārəbâ: </p>
 <p>18 wə’im-nəḇi’îm hēm wə’im-yēš dəḇar-yəhwâ ’itām yifəgə‘û-nā’ bayhwâ ṣəḇā’wōṯ ləḇilətî-ḇō’û hakēlîm| hannwōṯārîm bəḇêṯ-yəhwâ ûḇêṯ meleḵə yəhûḏâ ûḇîrûšālaim bāḇelâ: f</p>
 <p>19 kî ḵōh ’āmar yəhwâ ṣəḇā’wōṯ ’el-hā‘ammuḏîm wə‘al-hayyām wə‘al-hamməḵōnwōṯ wə‘al yeṯer hakēlîm hannwōṯārîm bā‘îr hazzō’ṯ: </p>
 <p>20 ’ăšer lō’-ləqāḥām nəḇûḵaḏəne’ṣṣar meleḵə bāḇel baḡəlwōṯwō ’eṯ-<font color="brown">yəḵwōnəyâ</font> <font color="blue">yəḵānəyâ<font color="red"><sup>m</sup></font></font> ḇen-yəhwōyāqîm meleḵə-yəhûḏâ mîrûšālaim bāḇelâ wə’ēṯ kāl-ḥōrê yəhûḏâ wîrûšālāim: s</p>
 <p>21 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl ‘al-hakēlîm hannwōṯārîm bêṯ yəhwâ ûḇêṯ meleḵə-yəhûḏâ wîrûšālāim: </p>
 <p>22 bāḇelâ yûḇā’û wəšāmmâ yihəyû ‘aḏ ywōm pāqəḏî ’ōṯām nə’um-yəhwâ wəh<sup>a</sup>‘ălîṯîm wahăšîḇōṯîm ’el-hammāqwōm hazzeh: f</p>
 </td>
 </tr></table>
 <p></p><hr>
 <center>
 <a href="jer028.htm">Next: Jeremiah (Yermiyah) Chapter 28</a></center>
 </body>