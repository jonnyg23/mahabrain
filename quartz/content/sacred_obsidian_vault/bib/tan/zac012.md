<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac012.htm">Polyglot</a> 
 <a href="../kjv/zac012.htm">KJV</a> 
 <a href="../sep/zac012.htm">Sep</a> 
 <a href="../vul/zac012.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac011.htm">Previous</a> 
 <a href="zac013.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֥א דְבַר־יְהוָ֖ה עַל־יִשְׂרָאֵ֑ל נְאֻם־יְהוָ֗ה נֹטֶ֤ה שָׁמַ֙יִם֙ וְיֹסֵ֣ד אָ֔רֶץ וְיֹצֵ֥ר רֽוּחַ־אָדָ֖ם בְּקִרְבּֽוֹ׃ פ</span></p>
 <p align="RIGHT"><span lang="he">‎<a name="002">2</a> ‏הִנֵּ֣ה אָ֠נֹכִי שָׂ֣ם אֶת־יְרוּשָׁלִַ֧ם סַף־רַ֛עַל לְכָל־הָעַמִּ֖ים סָבִ֑יב וְגַ֧ם עַל־יְהוּדָ֛ה יִֽהְיֶ֥ה בַמָּצ֖וֹר עַל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֣ה בַיּוֹם־הַ֠הוּא אָשִׂ֨ים אֶת־יְרוּשָׁלִַ֜ם אֶ֤בֶן מַֽעֲמָסָה֙ לְכָל־הָ֣עַמִּ֔ים כָּל־עֹמְסֶ֖יהָ שָׂר֣וֹט יִשָּׂרֵ֑טוּ וְנֶאֶסְפ֣וּ עָלֶ֔יהָ כֹּ֖ל גּוֹיֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏בַּיּ֨וֹם הַה֜וּא נְאֻם־יְהוָ֗ה אַכֶּ֤ה כָל־סוּס֙ בַּתִּמָּה֔וֹן וְרֹכְב֖וֹ בַּשִּׁגָּע֑וֹן וְעַל־בֵּ֤ית יְהוּדָה֙ אֶפְקַ֣ח אֶת־עֵינַ֔י וְכֹל֙ ס֣וּס הָֽעַמִּ֔ים אַכֶּ֖ה בַּֽעִוָּרֽוֹן׃ </span></p>
 <p align="RIGHT"><span lang="he">‎<a name="005">5</a> ‏וְאָֽמְר֛וּ אַלֻּפֵ֥י יְהוּדָ֖ה בְּלִבָּ֑ם אַמְצָ֥ה לִי֙ יֹשְׁבֵ֣י יְרוּשָׁלִַ֔ם בַּיהוָ֥ה צְבָא֖וֹת אֱלֹהֵיהֶֽם׃ </span></p>
 <p align="RIGHT"><span lang="he">‎<a name="006">6</a> ‏בַּיּ֣וֹם הַה֡וּא אָשִׂים֩ אֶת־אַלֻּפֵ֨י יְהוּדָ֜ה כְּֽכִיּ֧וֹר אֵ֣שׁ בְּעֵצִ֗ים וּכְלַפִּ֥יד אֵשׁ֙ בְּעָמִ֔יר וְאָ֨כְל֜וּ עַל־יָמִ֧ין וְעַל־שְׂמֹ֛אול אֶת־כָּל־הָעַמִּ֖ים סָבִ֑יב וְיָשְׁבָ֨ה יְרוּשָׁלִַ֥ם ע֛וֹד תַּחְתֶּ֖יהָ בִּירוּשָׁלִָֽם׃ פ</span></p>
 <p align="RIGHT"><span lang="he">‎<a name="007">7</a> ‏וְהוֹשִׁ֧יעַ יְהוָ֛ה אֶת־אָהֳלֵ֥י יְהוּדָ֖ה בָּרִֽאשֹׁנָ֑ה לְמַ֨עַן לֹֽא־תִגְדַּ֜ל תִּפְאֶ֣רֶת בֵּית־דָּוִ֗יד וְתִפְאֶ֛רֶת יֹשֵׁ֥ב יְרוּשָׁלִַ֖ם עַל־יְהוּדָֽה׃ </span></p>
 <p align="RIGHT"><span lang="he">‎<a name="008">8</a> ‏בַּיּ֣וֹם הַה֗וּא יָגֵ֤ן יְהוָה֙ בְּעַד֙ יוֹשֵׁ֣ב יְרוּשָׁלִַ֔ם וְהָיָ֞ה הַנִּכְשָׁ֥ל בָּהֶ֛ם בַּיּ֥וֹם הַה֖וּא כְּדָוִ֑יד וּבֵ֤ית דָּוִיד֙ כֵּֽאלֹהִ֔ים כְּמַלְאַ֥ךְ יְהוָ֖ה לִפְנֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֖ה בַּיּ֣וֹם הַה֑וּא אֲבַקֵּ֗שׁ לְהַשְׁמִיד֙ אֶת־כָּל־הַגּוֹיִ֔ם הַבָּאִ֖ים עַל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="010">10</a> ‏וְשָׁפַכְתִּי֩ עַל־בֵּ֨ית דָּוִ֜יד וְעַ֣ל׀ יוֹשֵׁ֣ב יְרוּשָׁלִַ֗ם ר֤וּחַ חֵן֙ וְתַ֣חֲנוּנִ֔ים וְהִבִּ֥יטוּ אֵלַ֖י אֵ֣ת אֲשֶׁר־דָּקָ֑רוּ וְסָפְד֣וּ עָלָ֗יו כְּמִסְפֵּד֙ עַל־הַיָּחִ֔יד וְהָמֵ֥ר עָלָ֖יו כְּהָמֵ֥ר עַֽל־הַבְּכֽוֹר׃ </span></p>
 <p align="RIGHT"><span lang="he">‎<a name="011">11</a> ‏בַּיּ֣וֹם הַה֗וּא יִגְדַּ֤ל הַמִּסְפֵּד֙ בִּיר֣וּשָׁלִַ֔ם כְּמִסְפַּ֥ד הֲדַדְ־רִמּ֖וֹן בְּבִקְעַ֥ת מְגִדּֽוֹן׃ </span></p>
 <p align="RIGHT"><span lang="he">‎<a name="012">12</a> ‏וְסָפְדָ֣ה הָאָ֔רֶץ מִשְׁפָּח֥וֹת מִשְׁפָּח֖וֹת לְבָ֑ד מִשְׁפַּ֨חַת בֵּית־דָּוִ֤יד לְבָד֙ וּנְשֵׁיהֶ֣ם לְבָ֔ד מִשְׁפַּ֤חַת בֵּית־נָתָן֙ לְבָ֔ד וּנְשֵׁיהֶ֖ם לְבָֽד׃ </span></p>
 <p align="RIGHT"><span lang="he">‎<a name="013">13</a> ‏מִשְׁפַּ֤חַת בֵּית־לֵוִי֙ לְבָ֔ד וּנְשֵׁיהֶ֖ם לְבָ֑ד מִשְׁפַּ֤חַת הַשִּׁמְעִי֙ לְבָ֔ד וּנְשֵׁיהֶ֖ם לְבָֽד׃ </span></p>
 <p align="RIGHT"><span lang="he">‎<a name="014">14</a> ‏כֹּ֗ל הַמִּשְׁפָּחוֹת֙ הַנִּשְׁאָר֔וֹת מִשְׁפָּחֹ֥ת מִשְׁפָּחֹ֖ת לְבָ֑ד וּנְשֵׁיהֶ֖ם לְבָֽד׃ ס</span></p>
 </td>
 <td width="50%">
 <p>1 maśśā’ ḏəḇar-yəhwâ ‘al-yiśərā’ēl nə’um-yəhwâ nōṭeh šāmayim wəyōsēḏ ’āreṣ wəyōṣēr rûḥa-’āḏām bəqirəbwō: f</p>
 <p>2 hinnēh ’ānōḵî śām ’eṯ-yərûšālaim saf-r<sup>a</sup>‘al ləḵāl-hā‘ammîm sāḇîḇ wəḡam ‘al-yəhûḏâ yihəyeh ḇammāṣwōr ‘al-yərûšālāim: </p>
 <p>3 wəhāyâ ḇayywōm-hahû’ ’āśîm ’eṯ-yərûšālaim ’eḇen m<sup>a</sup>‘ămāsâ ləḵāl-hā‘ammîm kāl-‘ōməseyhā śārwōṭ yiśśārēṭû wəne’esəfû ‘āleyhā kōl gwōyê hā’āreṣ: </p>
 <p>4 bayywōm hahû’ nə’um-yəhwâ ’akeh ḵāl-sûs batimmâwōn wərōḵəḇwō baššigā‘wōn wə‘al-bêṯ yəhûḏâ ’efəq<sup>a</sup>ḥ ’eṯ-‘ênay wəḵōl sûs hā‘ammîm ’akeh b<sup>a</sup>‘iûārwōn: </p>
 <p>5 wə’āmərû ’allufê yəhûḏâ bəlibām ’aməṣâ lî yōšəḇê yərûšālaim bayhwâ ṣəḇā’wōṯ ’ĕlōhêhem: </p>
 <p>6 bayywōm hahû’ ’āśîm ’eṯ-’allufê yəhûḏâ kəḵîywōr ’ēš bə‘ēṣîm ûḵəlapîḏ ’ēš bə‘āmîr wə’āḵəlû ‘al-yāmîn wə‘al-śəmō’wl ’eṯ-kāl-hā‘ammîm sāḇîḇ wəyāšəḇâ yərûšālaim ‘wōḏ t<sup>a</sup>ḥəteyhā bîrûšālāim: f</p>
 <p>7 wəhwōšî‘a yəhwâ ’eṯ-’âŏlê yəhûḏâ bāri’šōnâ ləm<sup>a</sup>‘an lō’-ṯiḡədal tifə’ereṯ bêṯ-dāwîḏ wəṯifə’ereṯ yōšēḇ yərûšālaim ‘al-yəhûḏâ: </p>
 <p>8 bayywōm hahû’ yāḡēn yəhwâ bə‘aḏ ywōšēḇ yərûšālaim wəhāyâ hanniḵəšāl bâem bayywōm hahû’ kəḏāwîḏ ûḇêṯ dāwîḏ kē’lōhîm kəmalə’aḵə yəhwâ lifənêhem: </p>
 <p>9 wəhāyâ bayywōm hahû’ ’ăḇaqqēš ləhašəmîḏ ’eṯ-kāl-hagwōyim habā’îm ‘al-yərûšālāim: </p>
 <p>10 wəšāfaḵətî ‘al-bêṯ dāwîḏ wə‘al| ywōšēḇ yərûšālaim rûḥa ḥēn wəṯ<sup>a</sup>ḥănûnîm wəhibîṭû ’ēlay ’ēṯ ’ăšer-dāqārû wəsāfəḏû ‘ālāyw kəmisəpēḏ ‘al-hayyāḥîḏ wəhāmēr ‘ālāyw kəhāmēr ‘al-habəḵwōr: </p>
 <p>11 bayywōm hahû’ yiḡədal hammisəpēḏ bîrûšālaim kəmisəpaḏ hăḏaḏə-rimmwōn bəḇiqə‘aṯ məḡidwōn: </p>
 <p>12 wəsāfəḏâ hā’āreṣ mišəpāḥwōṯ mišəpāḥwōṯ ləḇāḏ mišəp<sup>a</sup>ḥaṯ bêṯ-dāwîḏ ləḇāḏ ûnəšêhem ləḇāḏ mišəp<sup>a</sup>ḥaṯ bêṯ-nāṯān ləḇāḏ ûnəšêhem ləḇāḏ: </p>
 <p>13 mišəp<sup>a</sup>ḥaṯ bêṯ-lēwî ləḇāḏ ûnəšêhem ləḇāḏ mišəp<sup>a</sup>ḥaṯ haššimə‘î ləḇāḏ ûnəšêhem ləḇāḏ: </p>
 <p>14 kōl hammišəpāḥwōṯ hannišə’ārwōṯ mišəpāḥōṯ mišəpāḥōṯ ləḇāḏ ûnəšêhem ləḇāḏ: s</p>
 </td>
 </tr></table>
 <p></p><hr>
 <center>
 <a href="zac013.htm">Next: Zechariah (Zekharyah) Chapter 13</a></center>
 </body>