<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/est005.htm">Polyglot</a> 
 <a href="../kjv/est005.htm">KJV</a> 
 <a href="../sep/est005.htm">Sep</a> 
 <a href="../vul/est005.htm">Vul</a> 
 
 <br>
 <br><a href="est.htm">Esther (Esther) Index</a><br>
  
 <a href="est004.htm">Previous</a> 
 <a href="est006.htm">Next</a> 
 </center>
 <hr>
 
 <h3 align="CENTER">Tanach (Hebrew): Esther (Esther) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י׀ בַּיּ֣וֹם הַשְּׁלִישִׁ֗י וַתִּלְבַּ֤שׁ אֶסְתֵּר֙ מַלְכ֔וּת וַֽתַּעֲמֹ֞ד בַּחֲצַ֤ר בֵּית־הַמֶּ֙לֶךְ֙ הַפְּנִימִ֔ית נֹ֖כַח בֵּ֣ית הַמֶּ֑לֶךְ וְ֠הַמֶּלֶךְ יוֹשֵׁ֞ב עַל־כִּסֵּ֤א מַלְכוּתוֹ֙ בְּבֵ֣ית הַמַּלְכ֔וּת נֹ֖כַח פֶּ֥תַח הַבָּֽיִת׃ </span></p>
 <p align="RIGHT"><span lang="he">‎<a name="002">2</a> ‏וַיְהִי֩ כִרְא֨וֹת הַמֶּ֜לֶךְ אֶת־אֶסְתֵּ֣ר הַמַּלְכָּ֗ה עֹמֶ֙דֶת֙ בֶּֽחָצֵ֔ר נָשְׂאָ֥ה חֵ֖ן בְּעֵינָ֑יו וַיּ֨וֹשֶׁט הַמֶּ֜לֶךְ לְאֶסְתֵּ֗ר אֶת־שַׁרְבִ֤יט הַזָּהָב֙ אֲשֶׁ֣ר בְּיָד֔וֹ וַתִּקְרַ֣ב אֶסְתֵּ֔ר וַתִּגַּ֖ע בְּרֹ֥אשׁ הַשַּׁרְבִֽיט׃ ס</span></p>
 <p align="RIGHT"><span lang="he">‎<a name="003">3</a> ‏וַיֹּ֤אמֶר לָהּ֙ הַמֶּ֔לֶךְ מַה־לָּ֖ךְ אֶסְתֵּ֣ר הַמַּלְכָּ֑ה וּמַה־בַּקָּשָׁתֵ֛ךְ עַד־חֲצִ֥י הַמַּלְכ֖וּת וְיִנָּ֥תֵֽן לָֽךְ׃ </span></p>
 <p align="RIGHT"><span lang="he">‎<a name="004">4</a> ‏וַתֹּ֣אמֶר אֶסְתֵּ֔ר אִם־עַל־הַמֶּ֖לֶךְ ט֑וֹב יָב֨וֹא הַמֶּ֤לֶךְ וְהָמָן֙ הַיּ֔וֹם אֶל־הַמִּשְׁתֶּ֖ה אֲשֶׁר־עָשִׂ֥יתִי לֽוֹ׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר הַמֶּ֔לֶךְ מַהֲרוּ֙ אֶת־הָמָ֔ן לַעֲשׂ֖וֹת אֶת־דְּבַ֣ר אֶסְתֵּ֑ר וַיָּבֹ֤א הַמֶּ֙לֶךְ֙ וְהָמָ֔ן אֶל־הַמִּשְׁתֶּ֖ה אֲשֶׁר־עָשְׂתָ֥ה אֶסְתֵּֽר׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֨אמֶר הַמֶּ֤לֶךְ לְאֶסְתֵּר֙ בְּמִשְׁתֵּ֣ה הַיַּ֔יִן מַה־שְּׁאֵלָתֵ֖ךְ וְיִנָּ֣תֵֽן לָ֑ךְ וּמַה־בַּקָּשָׁתֵ֛ךְ עַד־חֲצִ֥י הַמַּלְכ֖וּת וְתֵעָֽשׂ׃ </span></p>
 <p align="RIGHT"><span lang="he">‎<a name="007">7</a> ‏וַתַּ֥עַן אֶסְתֵּ֖ר וַתֹּאמַ֑ר שְׁאֵלָתִ֖י וּבַקָּשָׁתִֽי׃ </span></p>
 <p align="RIGHT"><span lang="he">‎<a name="008">8</a> ‏אִם־מָצָ֨אתִי חֵ֜ן בְּעֵינֵ֣י הַמֶּ֗לֶךְ וְאִם־עַל־הַמֶּ֙לֶךְ֙ ט֔וֹב לָתֵת֙ אֶת־שְׁאֵ֣לָתִ֔י וְלַעֲשׂ֖וֹת אֶת־בַּקָּשָׁתִ֑י יָב֧וֹא הַמֶּ֣לֶךְ וְהָמָ֗ן אֶל־הַמִּשְׁתֶּה֙ אֲשֶׁ֣ר אֶֽעֱשֶׂ֣ה לָהֶ֔ם וּמָחָ֥ר אֶֽעֱשֶׂ֖ה כִּדְבַ֥ר הַמֶּֽלֶךְ׃ </span></p>
 <p align="RIGHT"><span lang="he">‎<a name="009">9</a> ‏וַיֵּצֵ֤א הָמָן֙ בַּיּ֣וֹם הַה֔וּא שָׂמֵ֖חַ וְט֣וֹב לֵ֑ב וְכִרְאוֹת֩ הָמָ֨ן אֶֽת־מָרְדֳּכַ֜י בְּשַׁ֣עַר הַמֶּ֗לֶךְ וְלֹא־קָם֙ וְלֹא־זָ֣ע מִמֶּ֔נּוּ וַיִּמָּלֵ֥א הָמָ֛ן עַֽל־מָרְדֳּכַ֖י חֵמָֽה׃ </span></p>
 <p align="RIGHT"><span lang="he">‎<a name="010">10</a> ‏וַיִּתְאַפַּ֣ק הָמָ֔ן וַיָּב֖וֹא אֶל־בֵּית֑וֹ וַיִּשְׁלַ֛ח וַיָּבֵ֥א אֶת־אֹהֲבָ֖יו וְאֶת־זֶ֥רֶשׁ אִשְׁתּֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיְסַפֵּ֨ר לָהֶ֥ם הָמָ֛ן אֶת־כְּב֥וֹד עָשְׁר֖וֹ וְרֹ֣ב בָּנָ֑יו וְאֵת֩ כָּל־אֲשֶׁ֨ר גִּדְּל֤וֹ הַמֶּ֙לֶךְ֙ וְאֵ֣ת אֲשֶׁ֣ר נִשְּׂא֔וֹ עַל־הַשָּׂרִ֖ים וְעַבְדֵ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמֶר֮ הָמָן֒ אַ֣ף לֹא־הֵבִיאָה֩ אֶסְתֵּ֨ר הַמַּלְכָּ֧ה עִם־הַמֶּ֛לֶךְ אֶל־הַמִּשְׁתֶּ֥ה אֲשֶׁר־עָשָׂ֖תָה כִּ֣י אִם־אוֹתִ֑י וְגַם־לְמָחָ֛ר אֲנִ֥י קָֽרוּא־לָ֖הּ עִם־הַמֶּֽלֶךְ׃ </span></p>
 <p align="RIGHT"><span lang="he">‎<a name="013">13</a> ‏וְכָל־זֶ֕ה אֵינֶ֥נּוּ שׁוֶֹ֖ה לִ֑י בְּכָל־עֵ֗ת אֲשֶׁ֨ר אֲנִ֤י רֹאֶה֙ אֶת־מָרְדֳּכַ֣י הַיְּהוּדִ֔י יוֹשֵׁ֖ב בְּשַׁ֥עַר הַמֶּֽלֶךְ׃ </span></p>
 <p align="RIGHT"><span lang="he">‎<a name="014">14</a> ‏וַתֹּ֣אמֶר לוֹ֩ זֶ֨רֶשׁ אִשְׁתּ֜וֹ וְכָל־אֹֽהֲבָ֗יו יַֽעֲשׂוּ־עֵץ֮ גָּבֹ֣הַּ חֲמִשִּׁ֣ים אַמָּה֒ וּבַבֹּ֣קֶר׀ אֱמֹ֣ר לַמֶּ֗לֶךְ וְיִתְל֤וּ אֶֽת־מָרְדֳּכַי֙ עָלָ֔יו וּבֹֽא־עִם־הַמֶּ֥לֶךְ אֶל־הַמִּשְׁתֶּ֖ה שָׂמֵ֑חַ וַיִּיטַ֧ב הַדָּבָ֛ר לִפְנֵ֥י הָמָ֖ן וַיַּ֥עַשׂ הָעֵֽץ׃ פ</span></p>
 </td>
 <td width="50%">
 <p>1 wayəhî| bayywōm haššəlîšî watiləbaš ’esətēr maləḵûṯ wat<sup>a</sup>‘ămōḏ b<sup>a</sup>ḥăṣar bêṯ-hammeleḵə hapənîmîṯ nōḵ<sup>a</sup>ḥ bêṯ hammeleḵə wəhammeleḵə ywōšēḇ ‘al-kissē’ maləḵûṯwō bəḇêṯ hammaləḵûṯ nōḵ<sup>a</sup>ḥ peṯ<sup>a</sup>ḥ habāyiṯ: </p>
 <p>2 wayəhî ḵirə’wōṯ hammeleḵə ’eṯ-’esətēr hammaləkâ ‘ōmeḏeṯ beḥāṣēr nāśə’â ḥēn bə‘ênāyw wayywōšeṭ hammeleḵə lə’esətēr ’eṯ-šarəḇîṭ hazzâāḇ ’ăšer bəyāḏwō watiqəraḇ ’esətēr watig<sup>a</sup>‘ bərō’š haššarəḇîṭ: s</p>
 <p>3 wayyō’mer lāh hammeleḵə mah-llāḵə ’esətēr hammaləkâ ûmah-baqqāšāṯēḵə ‘aḏ-ḥăṣî hammaləḵûṯ wəyinnāṯēn lāḵə: </p>
 <p>4 watō’mer ’esətēr ’im-‘al-hammeleḵə ṭwōḇ yāḇwō’ hammeleḵə wəhāmān hayywōm ’el-hammišəteh ’ăšer-‘āśîṯî lwō: </p>
 <p>5 wayyō’mer hammeleḵə mahărû ’eṯ-hāmān l<sup>a</sup>‘ăśwōṯ ’eṯ-dəḇar ’esətēr wayyāḇō’ hammeleḵə wəhāmān ’el-hammišəteh ’ăšer-‘āśəṯâ ’esətēr: </p>
 <p>6 wayyō’mer hammeleḵə lə’esətēr bəmišətēh hayyayin mah-ššə’ēlāṯēḵə wəyinnāṯēn lāḵə ûmah-baqqāšāṯēḵə ‘aḏ-ḥăṣî hammaləḵûṯ wəṯē‘āś: </p>
 <p>7 wat<sup>a</sup>‘an ’esətēr watō’mar šə’ēlāṯî ûḇaqqāšāṯî: </p>
 <p>8 ’im-māṣā’ṯî ḥēn bə‘ênê hammeleḵə wə’im-‘al-hammeleḵə ṭwōḇ lāṯēṯ ’eṯ-šə’ēlāṯî wəl<sup>a</sup>‘ăśwōṯ ’eṯ-baqqāšāṯî yāḇwō’ hammeleḵə wəhāmān ’el-hammišəteh ’ăšer ’e‘ĕśeh lâem ûmāḥār ’e‘ĕśeh kiḏəḇar hammeleḵə: </p>
 <p>9 wayyēṣē’ hāmān bayywōm hahû’ śāmēḥa wəṭwōḇ lēḇ wəḵirə’wōṯ hāmān ’eṯ-mārədŏḵay bəš<sup>a</sup>‘ar hammeleḵə wəlō’-qām wəlō’-zā‘ mimmennû wayyimmālē’ hāmān ‘al-mārədŏḵay ḥēmâ: </p>
 <p>10 wayyiṯə’apaq hāmān wayyāḇwō’ ’el-bêṯwō wayyišəl<sup>a</sup>ḥ wayyāḇē’ ’eṯ-’ōhăḇāyw wə’eṯ-zereš ’išətwō: </p>
 <p>11 wayəsapēr lâem hāmān ’eṯ-kəḇwōḏ ‘āšərwō wərōḇ bānāyw wə’ēṯ kāl-’ăšer gidəlwō hammeleḵə wə’ēṯ ’ăšer niśśə’wō ‘al-haśśārîm wə‘aḇəḏê hammeleḵə: </p>
 <p>12 wayyō’mer hāmān ’af lō’-hēḇî’â ’esətēr hammaləkâ ‘im-hammeleḵə ’el-hammišəteh ’ăšer-‘āśāṯâ kî ’im-’wōṯî wəḡam-ləmāḥār ’ănî qārû’-lāh ‘im-hammeleḵə: </p>
 <p>13 wəḵāl-zeh ’ênennû šwōeh lî bəḵāl-‘ēṯ ’ăšer ’ănî rō’eh ’eṯ-mārədŏḵay hayyəhûḏî ywōšēḇ bəš<sup>a</sup>‘ar hammeleḵə: </p>
 <p>14 watō’mer lwō zereš ’išətwō wəḵāl-’ōhăḇāyw y<sup>a</sup>‘ăśû-‘ēṣ gāḇōhha ḥămiššîm ’ammâ ûḇabōqer| ’ĕmōr lammeleḵə wəyiṯəlû ’eṯ-mārədŏḵay ‘ālāyw ûḇō’-‘im-hammeleḵə ’el-hammišəteh śāmēḥa wayyîṭaḇ hadāḇār lifənê hāmān wayy<sup>a</sup>‘aś hā‘ēṣ: f</p>
 </td>
 </tr></table>
 <p></p><hr>
 <center>
 <a href="est006.htm">Next: Esther (Esther) Chapter 6</a></center>
 </body>