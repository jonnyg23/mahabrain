<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1014.htm">Polyglot</a> 
 <a href="../kjv/sa1014.htm">KJV</a> 
 <a href="../sep/sa1014.htm">Sep</a> 
 <a href="../vul/sa1014.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1013.htm">Previous</a> 
 <a href="sa1015.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י הַיּ֗וֹם וַיֹּ֨אמֶר יוֹנָתָ֤ן בֶּן־שָׁאוּל֙ אֶל־הַנַּ֙עַר֙ נֹשֵׂ֣א כֵלָ֔יו לְכָ֗ה וְנַעְבְּרָה֙ אֶל־מַצַּ֣ב פְּלִשְׁתִּ֔ים אֲשֶׁ֖ר מֵעֵ֣בֶר הַלָּ֑ז וּלְאָבִ֖יו לֹ֥א הִגִּֽיד׃ </span></p>
 <p align="RIGHT"><span lang="he">‎<a name="002">2</a> ‏וְשָׁא֗וּל יוֹשֵׁב֙ בִּקְצֵ֣ה הַגִּבְעָ֔ה תַּ֥חַת הָרִמּ֖וֹן אֲשֶׁ֣ר בְּמִגְר֑וֹן וְהָעָם֙ אֲשֶׁ֣ר עִמּ֔וֹ כְּשֵׁ֥שׁ מֵא֖וֹת אִֽישׁ׃ </span></p>
 <p align="RIGHT"><span lang="he">‎<a name="003">3</a> ‏וַאֲחִיָּ֣ה בֶן־אֲחִט֡וּב אֲחִ֡י אִיכָב֣וֹד׀ בֶּן־פִּינְחָ֨ס בֶּן־עֵלִ֜י כֹּהֵ֧ן׀ יְהוָ֛ה בְּשִׁל֖וֹ נֹשֵׂ֣א אֵפ֑וֹד וְהָעָם֙ לֹ֣א יָדַ֔ע כִּ֥י הָלַ֖ךְ יוֹנָתָֽן׃ </span></p>
 <p align="RIGHT"><span lang="he">‎<a name="004">4</a> ‏וּבֵ֣ין הַֽמַּעְבְּר֗וֹת אֲשֶׁ֨ר בִּקֵּ֤שׁ יֽוֹנָתָן֙ לַֽעֲבֹר֙ עַל־מַצַּ֣ב פְּלִשְׁתִּ֔ים שֵׁן־הַסֶּ֤לַע מֵהָעֵ֙בֶר֙ מִזֶּ֔ה וְשֵׁן־הַסֶּ֥לַע מֵהָעֵ֖בֶר מִזֶּ֑ה וְשֵׁ֤ם הָֽאֶחָד֙ בּוֹצֵ֔ץ וְשֵׁ֥ם הָאֶחָ֖ד סֶֽנֶּה׃ </span></p>
 <p align="RIGHT"><span lang="he">‎<a name="005">5</a> ‏הַשֵּׁ֧ן הָאֶחָ֛ד מָצ֥וּק מִצָּפ֖וֹן מ֣וּל מִכְמָ֑שׂ וְהָאֶחָ֥ד מִנֶּ֖גֶב מ֥וּל גָּֽבַע׃ ס</span></p>
 <p align="RIGHT"><span lang="he">‎<a name="006">6</a> ‏וַיֹּ֨אמֶר יְהוֹנָתָ֜ן אֶל־הַנַּ֣עַר׀ נֹשֵׂ֣א כֵלָ֗יו לְכָה֙ וְנַעְבְּרָ֗ה אֶל־מַצַּב֙ הָעֲרֵלִ֣ים הָאֵ֔לֶּה אוּלַ֛י יַעֲשֶׂ֥ה יְהוָ֖ה לָ֑נוּ כִּ֣י אֵ֤ין לַֽיהוָה֙ מַעְצ֔וֹר לְהוֹשִׁ֥יעַ בְּרַ֖ב א֥וֹ בִמְעָֽט׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר לוֹ֙ נֹשֵׂ֣א כֵלָ֔יו עֲשֵׂ֖ה כָּל־אֲשֶׁ֣ר בִּלְבָבֶ֑ךָ נְטֵ֣ה לָ֔ךְ הִנְנִ֥י עִמְּךָ֖ כִּלְבָבֶֽךָ׃ ס</span></p>
 <p align="RIGHT"><span lang="he">‎<a name="008">8</a> ‏וַיֹּ֙אמֶר֙ יְה֣וֹנָתָ֔ן הִנֵּ֛ה אֲנַ֥חְנוּ עֹבְרִ֖ים אֶל־הָאֲנָשִׁ֑ים וְנִגְלִ֖ינוּ אֲלֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏אִם־כֹּ֤ה יֹֽאמְרוּ֙ אֵלֵ֔ינוּ דֹּ֕מּוּ<font color="red"><sup>3</sup></font> עַד־הַגִּיעֵ֖נוּ אֲלֵיכֶ֑ם וְעָמַ֣דְנוּ תַחְתֵּ֔ינוּ וְלֹ֥א נַעֲלֶ֖ה אֲלֵיהֶֽם׃ </span></p>
 <p align="RIGHT"><span lang="he">‎<a name="010">10</a> ‏וְאִם־כֹּ֨ה יֹאמְר֜וּ עֲל֤וּ עָלֵ֙ינוּ֙ וְעָלִ֔ינוּ כִּֽי־נְתָנָ֥ם יְהוָ֖ה בְּיָדֵ֑נוּ וְזֶה־לָּ֖נוּ הָאֽוֹת׃ </span></p>
 <p align="RIGHT"><span lang="he">‎<a name="011">11</a> ‏וַיִּגָּל֣וּ שְׁנֵיהֶ֔ם אֶל־מַצַּ֖ב פְּלִשְׁתִּ֑ים וַיֹּאמְר֣וּ פְלִשְׁתִּ֔ים הִנֵּ֤ה עִבְרִים֙ יֹֽצְאִ֔ים מִן־הַחֹרִ֖ים אֲשֶׁ֥ר הִתְחַבְּאוּ־שָֽׁם׃ </span></p>
 <p align="RIGHT"><span lang="he">‎<a name="012">12</a> ‏וַיַּעֲנוּ֩ אַנְשֵׁ֨י הַמַּצָּבָ֜ה אֶת־יוֹנָתָ֣ן׀ וְאֶת־נֹשֵׂ֣א כֵלָ֗יו וַיֹּֽאמְרוּ֙ עֲל֣וּ אֵלֵ֔ינוּ וְנוֹדִ֥יעָה אֶתְכֶ֖ם דָּבָ֑ר פוַיֹּ֨אמֶר יוֹנָתָ֜ן אֶל־נֹשֵׂ֤א כֵלָיו֙ עֲלֵ֣ה אַחֲרַ֔י כִּֽי־נְתָנָ֥ם יְהוָ֖ה בְּיַ֥ד יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וַיַּ֣עַל יוֹנָתָ֗ן עַל־יָדָיו֙ וְעַל־רַגְלָ֔יו וְנֹשֵׂ֥א כֵלָ֖יו אַחֲרָ֑יו וַֽיִּפְּלוּ֙ לִפְנֵ֣י יוֹנָתָ֔ן וְנֹשֵׂ֥א כֵלָ֖יו מְמוֹתֵ֥ת אַחֲרָֽיו׃ </span></p>
 <p align="RIGHT"><span lang="he">‎<a name="014">14</a> ‏וַתְּהִ֞י הַמַּכָּ֣ה הָרִאשֹׁנָ֗ה אֲשֶׁ֨ר הִכָּ֧ה יוֹנָתָ֛ן וְנֹשֵׂ֥א כֵלָ֖יו כְּעֶשְׂרִ֣ים אִ֑ישׁ כְּבַחֲצִ֥י מַעֲנָ֖ה צֶ֥מֶד שָׂדֶֽה׃ </span></p>
 <p align="RIGHT"><span lang="he">‎<a name="015">15</a> ‏וַתְּהִי֩ חֲרָדָ֨ה בַמַּחֲנֶ֤ה בַשָּׂדֶה֙ וּבְכָל־הָעָ֔ם הַמַּצָּב֙ וְהַמַּשְׁחִ֔ית חָרְד֖וּ גַּם־הֵ֑מָּה וַתִּרְגַּ֣ז הָאָ֔רֶץ וַתְּהִ֖י לְחֶרְדַּ֥ת אֱלֹהִֽים׃ </span></p>
 <p align="RIGHT"><span lang="he">‎<a name="016">16</a> ‏וַיִּרְא֤וּ הַצֹּפִים֙ לְשָׁא֔וּל בְּגִבְעַ֖ת בִּנְיָמִ֑ן וְהִנֵּ֧ה הֶהָמ֛וֹן נָמ֖וֹג וַיֵּ֥לֶךְ וַהֲלֹֽם׃ פ</span></p>
 <p align="RIGHT"><span lang="he">‎<a name="017">17</a> ‏וַיֹּ֣אמֶר שָׁא֗וּל לָעָם֙ אֲשֶׁ֣ר אִתּ֔וֹ פִּקְדוּ־נָ֣א וּרְא֔וּ מִ֖י הָלַ֣ךְ מֵעִמָּ֑נוּ וַֽיִּפְקְד֔וּ וְהִנֵּ֛ה אֵ֥ין יוֹנָתָ֖ן וְנֹשֵׂ֥א כֵלָֽיו׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֤אמֶר שָׁאוּל֙ לַֽאֲחִיָּ֔ה הַגִּ֖ישָׁה אֲר֣וֹן הָאֱלֹהִ֑ים כִּֽי־הָיָ֞ה אֲר֧וֹן הָאֱלֹהִ֛ים בַּיּ֥וֹם הַה֖וּא וּבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="019">19</a> ‏וַיְהִ֗י עַ֣ד דִּבֶּ֤ר שָׁאוּל֙ אֶל־הַכֹּהֵ֔ן וְהֶהָמ֗וֹן אֲשֶׁר֙ בְּמַחֲנֵ֣ה פְלִשְׁתִּ֔ים וַיֵּ֥לֶךְ הָל֖וֹךְ וָרָ֑ב פוַיֹּ֧אמֶר שָׁא֛וּל אֶל־הַכֹּהֵ֖ן אֱסֹ֥ף יָדֶֽךָ׃ </span></p>
 <p align="RIGHT"><span lang="he">‎<a name="020">20</a> ‏וַיִּזָּעֵ֣ק שָׁא֗וּל וְכָל־הָעָם֙ אֲשֶׁ֣ר אִתּ֔וֹ וַיָּבֹ֖אוּ עַד־הַמִּלְחָמָ֑ה וְהִנֵּ֨ה הָיְתָ֜ה חֶ֤רֶב אִישׁ֙ בְּרֵעֵ֔הוּ מְהוּמָ֖ה גְּדוֹלָ֥ה מְאֹֽד׃ </span></p>
 <p align="RIGHT"><span lang="he">‎<a name="021">21</a> ‏וְהָעִבְרִ֗ים הָי֤וּ לַפְּלִשְׁתִּים֙ כְּאֶתְמ֣וֹל שִׁלְשׁ֔וֹם אֲשֶׁ֨ר עָל֥וּ עִמָּ֛ם בַּֽמַּחֲנֶ֖ה סָבִ֑יב וְגַם־הֵ֗מָּה לִֽהְיוֹת֙ עִם־יִשְׂרָאֵ֔ל אֲשֶׁ֥ר עִם־שָׁא֖וּל וְיוֹנָתָֽן׃ </span></p>
 <p align="RIGHT"><span lang="he">‎<a name="022">22</a> ‏וְכֹל֩ אִ֨ישׁ יִשְׂרָאֵ֜ל הַמִּֽתְחַבְּאִ֤ים בְּהַר־אֶפְרַ֙יִם֙ שָֽׁמְע֔וּ כִּֽי־נָ֖סוּ פְּלִשְׁתִּ֑ים וַֽיַּדְבְּק֥וּ גַם־הֵ֛מָּה אַחֲרֵיהֶ֖ם בַּמִּלְחָמָֽה׃ </span></p>
 <p align="RIGHT"><span lang="he">‎<a name="023">23</a> ‏וַיּ֧וֹשַׁע יְהוָ֛ה בַּיּ֥וֹם הַה֖וּא אֶת־יִשְׂרָאֵ֑ל וְהַ֨מִּלְחָמָ֔ה עָבְרָ֖ה אֶת־בֵּ֥ית אָֽוֶן׃ </span></p>
 <p align="RIGHT"><span lang="he">‎<a name="024">24</a> ‏וְאִֽישׁ־יִשְׂרָאֵ֥ל נִגַּ֖שׂ בַּיּ֣וֹם הַה֑וּא וַיֹּאֶל֩ שָׁא֨וּל אֶת־הָעָ֜ם לֵאמֹ֗ר אָר֣וּר הָ֠אִישׁ אֲשֶׁר־יֹ֨אכַל לֶ֜חֶם עַד־הָעֶ֗רֶב וְנִקַּמְתִּי֙ מֵאֹ֣יְבַ֔י וְלֹֽא טָעַ֥ם כָּל־הָעָ֖ם לָֽחֶם׃ ס</span></p>
 <p align="RIGHT"><span lang="he">‎<a name="025">25</a> ‏וְכָל־הָאָ֖רֶץ בָּ֣אוּ בַיָּ֑עַר וַיְהִ֥י דְבַ֖שׁ עַל־פְּנֵ֥י הַשָּׂדֶֽה׃ </span></p>
 <p align="RIGHT"><span lang="he">‎<a name="026">26</a> ‏וַיָּבֹ֤א הָעָם֙ אֶל־הַיַּ֔עַר וְהִנֵּ֖ה הֵ֣לֶךְ דְּבָ֑שׁ וְאֵין־מַשִּׂ֤יג יָדוֹ֙ אֶל־פִּ֔יו כִּֽי־יָרֵ֥א הָעָ֖ם אֶת־הַשְּׁבֻעָֽה׃ </span></p>
 <p align="RIGHT"><span lang="he">‎<a name="027">27</a> ‏וְיוֹנָתָ֣ן לֹֽא־שָׁמַ֗ע בְּהַשְׁבִּ֣יעַ אָבִיו֮ אֶת־הָעָם֒ וַיִּשְׁלַ֗ח אֶת־קְצֵ֤ה הַמַּטֶּה֙ אֲשֶׁ֣ר בְּיָד֔וֹ וַיִּטְבֹּ֥ל אוֹתָ֖הּ בְּיַעְרַ֣ת הַדְּבָ֑שׁ וַיָּ֤שֶׁב יָדוֹ֙ אֶל־פִּ֔יו <font color="brown">ותראנה</font> <font color="blue">וַתָּאֹ֖רְנָה</font> עֵינָֽיו׃ </span></p>
 <p align="RIGHT"><span lang="he">‎<a name="028">28</a> ‏וַיַּעַן֩ אִ֨ישׁ מֵֽהָעָ֜ם וַיֹּ֗אמֶר הַשְׁבֵּעַ֩ הִשְׁבִּ֨יעַ אָבִ֤יךָ אֶת־הָעָם֙ לֵאמֹ֔ר אָר֥וּר הָאִ֛ישׁ אֲשֶׁר־יֹ֥אכַל לֶ֖חֶם הַיּ֑וֹם וַיָּ֖עַף הָעָֽם׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֙אמֶר֙ יֽוֹנָתָ֔ן עָכַ֥ר אָבִ֖י אֶת־הָאָ֑רֶץ רְאוּ־נָא֙ כִּֽי־אֹ֣רוּ עֵינַ֔י כִּ֣י טָעַ֔מְתִּי מְעַ֖ט דְּבַ֥שׁ הַזֶּֽה׃ </span></p>
 <p align="RIGHT"><span lang="he">‎<a name="030">30</a> ‏אַ֗ף כִּ֡י לוּא֩ אָכֹ֨ל אָכַ֤ל הַיּוֹם֙ הָעָ֔ם מִשְּׁלַ֥ל אֹיְבָ֖יו אֲשֶׁ֣ר מָצָ֑א כִּ֥י עַתָּ֛ה לֹֽא־רָבְתָ֥ה מַכָּ֖ה בַּפְּלִשְׁתִּֽים׃ </span></p>
 <p align="RIGHT"><span lang="he">‎<a name="031">31</a> ‏וַיַּכּ֞וּ בַּיּ֤וֹם הַהוּא֙ בַּפְּלִשְׁתִּ֔ים מִמִּכְמָ֖שׂ אַיָּלֹ֑נָה וַיָּ֥עַף הָעָ֖ם מְאֹֽד׃ </span></p>
 <p align="RIGHT"><span lang="he">‎<a name="032">32</a> ‏<font color="brown">ויעש</font> <font color="blue">וַיַּ֤עַט</font> הָעָם֙ אֶל־<font color="brown">שלל</font> <font color="blue">הַשָּׁלָ֔ל</font> וַיִּקְח֨וּ צֹ֧אן וּבָקָ֛ר וּבְנֵ֥י בָקָ֖ר וַיִּשְׁחֲטוּ־אָ֑רְצָה וַיֹּ֥אכַל הָעָ֖ם עַל־הַדָּֽם׃ </span></p>
 <p align="RIGHT"><span lang="he">‎<a name="033">33</a> ‏וַיַּגִּ֤ידוּ לְשָׁאוּל֙ לֵאמֹ֔ר הִנֵּ֥ה הָעָ֛ם חֹטִ֥אים לַֽיהוָ֖ה לֶאֱכֹ֣ל עַל־הַדָּ֑ם וַיֹּ֣אמֶר בְּגַדְתֶּ֔ם גֹּֽלּוּ־אֵלַ֥י הַיּ֖וֹם אֶ֥בֶן גְּדוֹלָֽה׃ </span></p>
 <p align="RIGHT"><span lang="he">‎<a name="034">34</a> ‏וַיֹּ֣אמֶר שָׁא֣וּל פֻּ֣צוּ בָעָ֡ם וַאֲמַרְתֶּ֣ם לָהֶ֡ם הַגִּ֣ישׁוּ אֵלַי֩ אִ֨ישׁ שׁוֹר֜וֹ וְאִ֣ישׁ שְׂיֵ֗הוּ וּשְׁחַטְתֶּ֤ם בָּזֶה֙ וַאֲכַלְתֶּ֔ם וְלֹֽא־תֶחֶטְא֥וּ לַֽיהוָ֖ה לֶאֱכֹ֣ל אֶל־הַדָּ֑ם וַיַּגִּ֨שׁוּ כָל־הָעָ֜ם אִ֣ישׁ שׁוֹר֧וֹ בְיָ֛דוֹ הַלַּ֖יְלָה וַיִּשְׁחֲטוּ־שָֽׁם׃ </span></p>
 <p align="RIGHT"><span lang="he">‎<a name="035">35</a> ‏וַיִּ֧בֶן שָׁא֛וּל מִזְבֵּ֖חַ לַֽיהוָ֑ה אֹת֣וֹ הֵחֵ֔ל לִבְנ֥וֹת מִזְבֵּ֖חַ לַֽיהוָֽה׃ פ</span></p>
 <p align="RIGHT"><span lang="he">‎<a name="036">36</a> ‏וַיֹּ֣אמֶר שָׁא֡וּל נֵרְדָ֣ה אַחֲרֵי֩ פְלִשְׁתִּ֨ים׀ לַ֜יְלָה וְֽנָבֹ֥זָה בָהֶ֣ם׀ עַד־א֣וֹר הַבֹּ֗קֶר וְלֹֽא־נַשְׁאֵ֤ר בָּהֶם֙ אִ֔ישׁ וַיֹּ֣אמְר֔וּ כָּל־הַטּ֥וֹב בְּעֵינֶ֖יךָ עֲשֵׂ֑ה סוַיֹּ֙אמֶר֙ הַכֹּהֵ֔ן נִקְרְבָ֥ה הֲלֹ֖ם אֶל־הָאֱלֹהִֽים׃ </span></p>
 <p align="RIGHT"><span lang="he">‎<a name="037">37</a> ‏וַיִּשְׁאַ֤ל שָׁאוּל֙ בֵּֽאלֹהִ֔ים הַֽאֵרֵד֙ אַחֲרֵ֣י פְלִשְׁתִּ֔ים הֲתִתְּנֵ֖ם בְּיַ֣ד יִשְׂרָאֵ֑ל וְלֹ֥א עָנָ֖הוּ בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="038">38</a> ‏וַיֹּ֣אמֶר שָׁא֔וּל גֹּ֣שֽׁוּ הֲלֹ֔ם כֹּ֖ל פִּנּ֣וֹת הָעָ֑ם וּדְע֣וּ וּרְא֔וּ בַּמָּ֗ה הָֽיְתָ֛ה הַחַטָּ֥את הַזֹּ֖את הַיּֽוֹם׃ </span></p>
 <p align="RIGHT"><span lang="he">‎<a name="039">39</a> ‏כִּ֣י חַי־יְהוָ֗ה הַמּוֹשִׁ֙יעַ֙ אֶת־יִשְׂרָאֵ֔ל כִּ֧י אִם־יֶשְׁנ֛וֹ בְּיוֹנָתָ֥ן בְּנִ֖י כִּ֣י מ֣וֹת יָמ֑וּת וְאֵ֥ין עֹנֵ֖הוּ מִכָּל־הָעָֽם׃ </span></p>
 <p align="RIGHT"><span lang="he">‎<a name="040">40</a> ‏וַיֹּ֣אמֶר אֶל־כָּל־יִשְׂרָאֵ֗ל אַתֶּם֙ תִּֽהְיוּ֙ לְעֵ֣בֶר אֶחָ֔ד וַֽאֲנִי֙ וְיוֹנָתָ֣ן בְּנִ֔י נִהְיֶ֖ה לְעֵ֣בֶר אֶחָ֑ד וַיֹּאמְר֤וּ הָעָם֙ אֶל־שָׁא֔וּל הַטּ֥וֹב בְּעֵינֶ֖יךָ עֲשֵֽׂה׃ ס</span></p>
 <p align="RIGHT"><span lang="he">‎<a name="041">41</a> ‏וַיֹּ֣אמֶר שָׁא֗וּל אֶל־יְהוָ֛ה אֱלֹהֵ֥י יִשְׂרָאֵ֖ל הָ֣בָה תָמִ֑ים וַיִּלָּכֵ֧ד יוֹנָתָ֛ן וְשָׁא֖וּל וְהָעָ֥ם יָצָֽאוּ׃ </span></p>
 <p align="RIGHT"><span lang="he">‎<a name="042">42</a> ‏וַיֹּ֣אמֶר שָׁא֔וּל הַפִּ֕ילוּ בֵּינִ֕י וּבֵ֖ין יוֹנָתָ֣ן בְּנִ֑י וַיִּלָּכֵ֖ד יוֹנָתָֽן׃ </span></p>
 <p align="RIGHT"><span lang="he">‎<a name="043">43</a> ‏וַיֹּ֤אמֶר שָׁאוּל֙ אֶל־י֣וֹנָתָ֔ן הַגִּ֥ידָה לִּ֖י מֶ֣ה עָשִׂ֑יתָה וַיַּגֶּד־ל֣וֹ יוֹנָתָ֗ן וַיֹּאמֶר֩ טָעֹ֨ם טָעַ֜מְתִּי בִּקְצֵ֨ה הַמַּטֶּ֧ה אֲשֶׁר־בְּיָדִ֛י מְעַ֥ט דְּבַ֖שׁ הִנְנִ֥י אָמֽוּת׃ </span></p>
 <p align="RIGHT"><span lang="he">‎<a name="044">44</a> ‏וַיֹּ֣אמֶר שָׁא֔וּל כֹּֽה־יַעֲשֶׂ֥ה אֱלֹהִ֖ים וְכֹ֣ה יוֹסִ֑ף כִּֽי־מ֥וֹת תָּמ֖וּת יוֹנָתָֽן׃ </span></p>
 <p align="RIGHT"><span lang="he">‎<a name="045">45</a> ‏וַיֹּ֨אמֶר הָעָ֜ם אֶל־שָׁא֗וּל הֲ‍ֽיוֹנָתָ֤ן׀ יָמוּת֙ אֲשֶׁ֣ר עָ֠שָׂה הַיְשׁוּעָ֨ה הַגְּדוֹלָ֣ה הַזֹּאת֮ בְּיִשְׂרָאֵל֒ חָלִ֗ילָה חַי־יְהוָה֙ אִם־יִפֹּ֞ל מִשַּׂעֲרַ֤ת רֹאשׁוֹ֙ אַ֔רְצָה כִּֽי־עִם־אֱלֹהִ֥ים עָשָׂ֖ה הַיּ֣וֹם הַזֶּ֑ה וַיִּפְדּ֥וּ הָעָ֛ם אֶת־יוֹנָתָ֖ן וְלֹא־מֵֽת׃ ס</span></p>
 <p align="RIGHT"><span lang="he">‎<a name="046">46</a> ‏וַיַּ֣עַל שָׁא֔וּל מֵאַחֲרֵ֖י פְּלִשְׁתִּ֑ים וּפְלִשְׁתִּ֖ים הָלְכ֥וּ לִמְקוֹמָֽם׃ </span></p>
 <p align="RIGHT"><span lang="he">‎<a name="047">47</a> ‏וְשָׁא֛וּל לָכַ֥ד הַמְּלוּכָ֖ה עַל־יִשְׂרָאֵ֑ל וַיִּלָּ֣חֶם סָבִ֣יב׀ בְּֽכָל־אֹיְבָ֡יו בְּמוֹאָ֣ב׀ וּבִבְנֵי־עַמּ֨וֹן וּבֶאֱד֜וֹם וּבְמַלְכֵ֤י צוֹבָה֙ וּבַפְּלִשְׁתִּ֔ים וּבְכֹ֥ל אֲשֶׁר־יִפְנֶ֖ה יַרְשִֽׁיעַ׃ </span></p>
 <p align="RIGHT"><span lang="he">‎<a name="048">48</a> ‏וַיַּ֣עַשׂ חַ֔יִל וַיַּ֖ךְ אֶת־עֲמָלֵ֑ק וַיַּצֵּ֥ל אֶת־יִשְׂרָאֵ֖ל מִיַּ֥ד שֹׁסֵֽהוּ׃ ס</span></p>
 <p align="RIGHT"><span lang="he">‎<a name="049">49</a> ‏וַיִּֽהְיוּ֙ בְּנֵ֣י שָׁא֔וּל יוֹנָתָ֥ן וְיִשְׁוִ֖י וּמַלְכִּי־שׁ֑וּעַ וְשֵׁם֙ שְׁתֵּ֣י בְנֹתָ֔יו שֵׁ֤ם הַבְּכִירָה֙ מֵרַ֔ב וְשֵׁ֥ם הַקְּטַנָּ֖ה מִיכַֽל׃ </span></p>
 <p align="RIGHT"><span lang="he">‎<a name="050">50</a> ‏וְשֵׁם֙ אֵ֣שֶׁת שָׁא֔וּל אֲחִינֹ֖עַם בַּת־אֲחִימָ֑עַץ וְשֵׁ֤ם שַׂר־צְבָאוֹ֙ אֲבִינֵ֔ר בֶּן־נֵ֖ר דּ֥וֹד שָׁאֽוּל׃ </span></p>
 <p align="RIGHT"><span lang="he">‎<a name="051">51</a> ‏וְקִ֧ישׁ אֲבִֽי־שָׁא֛וּל וְנֵ֥ר אֲבִֽי־אַבְנֵ֖ר בֶּן־אֲבִיאֵֽל׃ ס</span></p>
 <p align="RIGHT"><span lang="he">‎<a name="052">52</a> ‏וַתְּהִ֤י הַמִּלְחָמָה֙ חֲזָקָ֣ה עַל־פְּלִשְׁתִּ֔ים כֹּ֖ל יְמֵ֣י שָׁא֑וּל וְרָאָ֨ה שָׁא֜וּל כָּל־אִ֤ישׁ גִּבּוֹר֙ וְכָל־בֶּן־חַ֔יִל וַיַּאַסְפֵ֖הוּ אֵלָֽיו׃ ס</span></p>
 </td>
 <td width="50%">
 <p>1 wayəhî hayywōm wayyō’mer ywōnāṯān ben-šā’ûl ’el-hann<sup>a</sup>‘ar nōśē’ ḵēlāyw ləḵâ wən<sup>a</sup>‘əbərâ ’el-maṣṣaḇ pəlišətîm ’ăšer mē‘ēḇer hallāz ûlə’āḇîw lō’ higîḏ: </p>
 <p>2 wəšā’ûl ywōšēḇ biqəṣēh hagiḇə‘â t<sup>a</sup>ḥaṯ hārimmwōn ’ăšer bəmiḡərwōn wəhā‘ām ’ăšer ‘immwō kəšēš mē’wōṯ ’îš: </p>
 <p>3 wa’ăḥîyâ ḇen-’ăḥiṭûḇ ’ăḥî ’îḵāḇwōḏ| ben-pînəḥās ben-‘ēlî kōhēn| yəhwâ bəšilwō nōśē’ ’ēfwōḏ wəhā‘ām lō’ yāḏ<sup>a</sup>‘ kî hālaḵə ywōnāṯān: </p>
 <p>4 ûḇên hamm<sup>a</sup>‘əbərwōṯ ’ăšer biqqēš ywōnāṯān l<sup>a</sup>‘ăḇōr ‘al-maṣṣaḇ pəlišətîm šēn-hassel<sup>a</sup>‘ mēhā‘ēḇer mizzeh wəšēn-hassel<sup>a</sup>‘ mēhā‘ēḇer mizzeh wəšēm hā’eḥāḏ bwōṣēṣ wəšēm hā’eḥāḏ senneh: </p>
 <p>5 haššēn hā’eḥāḏ māṣûq miṣṣāfwōn mûl miḵəmāś wəhā’eḥāḏ minneḡeḇ mûl gāḇ<sup>a</sup>‘: s</p>
 <p>6 wayyō’mer yəhwōnāṯān ’el-hann<sup>a</sup>‘ar| nōśē’ ḵēlāyw ləḵâ wən<sup>a</sup>‘əbərâ ’el-maṣṣaḇ hā‘ărēlîm hā’ēlleh ’ûlay y<sup>a</sup>‘ăśeh yəhwâ lānû kî ’ên layhwâ m<sup>a</sup>‘əṣwōr ləhwōšî‘a bəraḇ ’wō ḇimə‘āṭ: </p>
 <p>7 wayyō’mer lwō nōśē’ ḵēlāyw ‘ăśēh kāl-’ăšer biləḇāḇeḵā nəṭēh lāḵə hinənî ‘imməḵā kiləḇāḇeḵā: s</p>
 <p>8 wayyō’mer yəhwōnāṯān hinnēh ’ăn<sup>a</sup>ḥənû ‘ōḇərîm ’el-hā’ănāšîm wəniḡəlînû ’ălêhem: </p>
 <p>9 ’im-kōh yō’mərû ’ēlênû dōmmû<font color="red"><sup>3</sup></font> ‘aḏ-hagî‘ēnû ’ălêḵem wə‘āmaḏənû ṯ<sup>a</sup>ḥətênû wəlō’ n<sup>a</sup>‘ăleh ’ălêhem: </p>
 <p>10 wə’im-kōh yō’mərû ‘ălû ‘ālênû wə‘ālînû kî-nəṯānām yəhwâ bəyāḏēnû wəzeh-llānû hā’wōṯ: </p>
 <p>11 wayyigālû šənêhem ’el-maṣṣaḇ pəlišətîm wayyō’mərû fəlišətîm hinnēh ‘iḇərîm yōṣə’îm min-h<sup>a</sup>ḥōrîm ’ăšer hiṯəḥabə’û-šām: </p>
 <p>12 wayy<sup>a</sup>‘ănû ’anəšê hammaṣṣāḇâ ’eṯ-ywōnāṯān| wə’eṯ-nōśē’ ḵēlāyw wayyō’mərû ‘ălû ’ēlênû wənwōḏî‘â ’eṯəḵem dāḇār fwayyō’mer ywōnāṯān ’el-nōśē’ ḵēlāyw ‘ălēh ’<sup>a</sup>ḥăray kî-nəṯānām yəhwâ bəyaḏ yiśərā’ēl: </p>
 <p>13 wayy<sup>a</sup>‘al ywōnāṯān ‘al-yāḏāyw wə‘al-raḡəlāyw wənōśē’ ḵēlāyw ’<sup>a</sup>ḥărāyw wayyipəlû lifənê ywōnāṯān wənōśē’ ḵēlāyw məmwōṯēṯ ’<sup>a</sup>ḥărāyw: </p>
 <p>14 watəhî hammakâ hāri’šōnâ ’ăšer hikâ ywōnāṯān wənōśē’ ḵēlāyw kə‘eśərîm ’îš kəḇ<sup>a</sup>ḥăṣî m<sup>a</sup>‘ănâ ṣemeḏ śāḏeh: </p>
 <p>15 watəhî ḥărāḏâ ḇamm<sup>a</sup>ḥăneh ḇaśśāḏeh ûḇəḵāl-hā‘ām hammaṣṣāḇ wəhammašəḥîṯ ḥārəḏû gam-hēmmâ watirəgaz hā’āreṣ watəhî ləḥerədaṯ ’ĕlōhîm: </p>
 <p>16 wayyirə’û haṣṣōfîm ləšā’ûl bəḡiḇə‘aṯ binəyāmin wəhinnēh hehāmwōn nāmwōḡ wayyēleḵə wahălōm: f</p>
 <p>17 wayyō’mer šā’ûl lā‘ām ’ăšer ’itwō piqəḏû-nā’ ûrə’û mî hālaḵə mē‘immānû wayyifəqəḏû wəhinnēh ’ên ywōnāṯān wənōśē’ ḵēlāyw: </p>
 <p>18 wayyō’mer šā’ûl la’ăḥîyâ hagîšâ ’ărwōn hā’ĕlōhîm kî-hāyâ ’ărwōn hā’ĕlōhîm bayywōm hahû’ ûḇənê yiśərā’ēl: </p>
 <p>19 wayəhî ‘aḏ diber šā’ûl ’el-hakōhēn wəhehāmwōn ’ăšer bəm<sup>a</sup>ḥănēh fəlišətîm wayyēleḵə hālwōḵə wārāḇ fwayyō’mer šā’ûl ’el-hakōhēn ’ĕsōf yāḏeḵā: </p>
 <p>20 wayyizzā‘ēq šā’ûl wəḵāl-hā‘ām ’ăšer ’itwō wayyāḇō’û ‘aḏ-hammiləḥāmâ wəhinnēh hāyəṯâ ḥereḇ ’îš bərē‘ēhû məhûmâ gəḏwōlâ mə’ōḏ: </p>
 <p>21 wəhā‘iḇərîm hāyû lapəlišətîm kə’eṯəmwōl šiləšwōm ’ăšer ‘ālû ‘immām bamm<sup>a</sup>ḥăneh sāḇîḇ wəḡam-hēmmâ lihəywōṯ ‘im-yiśərā’ēl ’ăšer ‘im-šā’ûl wəywōnāṯān: </p>
 <p>22 wəḵōl ’îš yiśərā’ēl hammiṯəḥabə’îm bəhar-’efərayim šāmə‘û kî-nāsû pəlišətîm wayyaḏəbəqû ḡam-hēmmâ ’<sup>a</sup>ḥărêhem bammiləḥāmâ: </p>
 <p>23 wayywōš<sup>a</sup>‘ yəhwâ bayywōm hahû’ ’eṯ-yiśərā’ēl wəhammiləḥāmâ ‘āḇərâ ’eṯ-bêṯ ’āwen: </p>
 <p>24 wə’îš-yiśərā’ēl nigaś bayywōm hahû’ wayyō’el šā’ûl ’eṯ-hā‘ām lē’mōr ’ārûr hā’îš ’ăšer-yō’ḵal leḥem ‘aḏ-hā‘ereḇ wəniqqamətî mē’ōyəḇay wəlō’ ṭā‘am kāl-hā‘ām lāḥem: s</p>
 <p>25 wəḵāl-hā’āreṣ bā’û ḇayyā‘ar wayəhî ḏəḇaš ‘al-pənê haśśāḏeh: </p>
 <p>26 wayyāḇō’ hā‘ām ’el-hayy<sup>a</sup>‘ar wəhinnēh hēleḵə dəḇāš wə’ên-maśśîḡ yāḏwō ’el-pîw kî-yārē’ hā‘ām ’eṯ-haššəḇu‘â: </p>
 <p>27 wəywōnāṯān lō’-šām<sup>a</sup>‘ bəhašəbî‘a ’āḇîw ’eṯ-hā‘ām wayyišəl<sup>a</sup>ḥ ’eṯ-qəṣēh hammaṭṭeh ’ăšer bəyāḏwō wayyiṭəbōl ’wōṯāh bəy<sup>a</sup>‘əraṯ hadəḇāš wayyāšeḇ yāḏwō ’el-pîw <font color="brown">watārō’nâ</font> <font color="blue">watā’ōrənâ</font> ‘ênāyw: </p>
 <p>28 wayy<sup>a</sup>‘an ’îš mēhā‘ām wayyō’mer hašəbē‘a hišəbî‘a ’āḇîḵā ’eṯ-hā‘ām lē’mōr ’ārûr hā’îš ’ăšer-yō’ḵal leḥem hayywōm wayyā‘af hā‘ām: </p>
 <p>29 wayyō’mer ywōnāṯān ‘āḵar ’āḇî ’eṯ-hā’āreṣ rə’û-nā’ kî-’ōrû ‘ênay kî ṭā‘amətî mə‘aṭ dəḇaš hazzeh: </p>
 <p>30 ’af kî lû’ ’āḵōl ’āḵal hayywōm hā‘ām miššəlal ’ōyəḇāyw ’ăšer māṣā’ kî ‘atâ lō’-rāḇəṯâ makâ bapəlišətîm: </p>
 <p>31 wayyakû bayywōm hahû’ bapəlišətîm mimmiḵəmāś ’ayyālōnâ wayyā‘af hā‘ām mə’ōḏ: </p>
 <p>32 <font color="brown">wayy<sup>a</sup>‘aś</font> <font color="blue">wayy<sup>a</sup>‘aṭ</font> hā‘ām ’el-<font color="brown">šālāl</font> <font color="blue">haššālāl</font> wayyiqəḥû ṣō’n ûḇāqār ûḇənê ḇāqār wayyišəḥăṭû-’ārəṣâ wayyō’ḵal hā‘ām ‘al-hadām: </p>
 <p>33 wayyagîḏû ləšā’ûl lē’mōr hinnēh hā‘ām ḥōṭi’ym layhwâ le’ĕḵōl ‘al-hadām wayyō’mer bəḡaḏətem gōllû-’ēlay hayywōm ’eḇen gəḏwōlâ: </p>
 <p>34 wayyō’mer šā’ûl puṣû ḇā‘ām wa’ămarətem lâem hagîšû ’ēlay ’îš šwōrwō wə’îš śəyēhû ûšəḥaṭətem bāzeh wa’ăḵalətem wəlō’-ṯeḥeṭə’û layhwâ le’ĕḵōl ’el-hadām wayyagišû ḵāl-hā‘ām ’îš šwōrwō ḇəyāḏwō hallayəlâ wayyišəḥăṭû-šām: </p>
 <p>35 wayyiḇen šā’ûl mizəbēḥa layhwâ ’ōṯwō hēḥēl liḇənwōṯ mizəbēḥa layhwâ: f</p>
 <p>36 wayyō’mer šā’ûl nērəḏâ ’<sup>a</sup>ḥărê fəlišətîm| layəlâ wənāḇōzâ ḇâem| ‘aḏ-’wōr habōqer wəlō’-našə’ēr bâem ’îš wayyō’mərû kāl-haṭṭwōḇ bə‘êneyḵā ‘ăśēh swayyō’mer hakōhēn niqərəḇâ hălōm ’el-hā’ĕlōhîm: </p>
 <p>37 wayyišə’al šā’ûl bē’lōhîm ha’ērēḏ ’<sup>a</sup>ḥărê fəlišətîm hăṯitənēm bəyaḏ yiśərā’ēl wəlō’ ‘ānâû bayywōm hahû’: </p>
 <p>38 wayyō’mer šā’ûl gōšû hălōm kōl pinnwōṯ hā‘ām ûḏə‘û ûrə’û bammâ hāyəṯâ h<sup>a</sup>ḥaṭṭā’ṯ hazzō’ṯ hayywōm: </p>
 <p>39 kî ḥay-yəhwâ hammwōšî‘a ’eṯ-yiśərā’ēl kî ’im-yešənwō bəywōnāṯān bənî kî mwōṯ yāmûṯ wə’ên ‘ōnēhû mikāl-hā‘ām: </p>
 <p>40 wayyō’mer ’el-kāl-yiśərā’ēl ’atem tihəyû lə‘ēḇer ’eḥāḏ wa’ănî wəywōnāṯān bənî nihəyeh lə‘ēḇer ’eḥāḏ wayyō’mərû hā‘ām ’el-šā’ûl haṭṭwōḇ bə‘êneyḵā ‘ăśēh: s</p>
 <p>41 wayyō’mer šā’ûl ’el-yəhwâ ’ĕlōhê yiśərā’ēl hāḇâ ṯāmîm wayyillāḵēḏ ywōnāṯān wəšā’ûl wəhā‘ām yāṣā’û: </p>
 <p>42 wayyō’mer šā’ûl hapîlû bênî ûḇên ywōnāṯān bənî wayyillāḵēḏ ywōnāṯān: </p>
 <p>43 wayyō’mer šā’ûl ’el-ywōnāṯān hagîḏâ llî meh ‘āśîṯâ wayyageḏ-lwō ywōnāṯān wayyō’mer ṭā‘ōm ṭā‘amətî biqəṣēh hammaṭṭeh ’ăšer-bəyāḏî mə‘aṭ dəḇaš hinənî ’āmûṯ: </p>
 <p>44 wayyō’mer šā’ûl kōh-y<sup>a</sup>‘ăśeh ’ĕlōhîm wəḵōh ywōsif kî-mwōṯ tāmûṯ ywōnāṯān: </p>
 <p>45 wayyō’mer hā‘ām ’el-šā’ûl hă‍ywōnāṯān| yāmûṯ ’ăšer ‘āśâ hayəšû‘â hagəḏwōlâ hazzō’ṯ bəyiśərā’ēl ḥālîlâ ḥay-yəhwâ ’im-yipōl miśś<sup>a</sup>‘ăraṯ rō’šwō ’arəṣâ kî-‘im-’ĕlōhîm ‘āśâ hayywōm hazzeh wayyifədû hā‘ām ’eṯ-ywōnāṯān wəlō’-mēṯ: s</p>
 <p>46 wayy<sup>a</sup>‘al šā’ûl mē’<sup>a</sup>ḥărê pəlišətîm ûfəlišətîm hāləḵû liməqwōmām: </p>
 <p>47 wəšā’ûl lāḵaḏ hamməlûḵâ ‘al-yiśərā’ēl wayyillāḥem sāḇîḇ| bəḵāl-’ōyəḇāyw bəmwō’āḇ| ûḇiḇənê-‘ammwōn ûḇe’ĕḏwōm ûḇəmaləḵê ṣwōḇâ ûḇapəlišətîm ûḇəḵōl ’ăšer-yifəneh yarəšî‘a: </p>
 <p>48 wayy<sup>a</sup>‘aś ḥayil wayyaḵə ’eṯ-‘ămālēq wayyaṣṣēl ’eṯ-yiśərā’ēl mîyaḏ šōsēhû: s</p>
 <p>49 wayyihəyû bənê šā’ûl ywōnāṯān wəyišəwî ûmaləkî-šû‘a wəšēm šətê ḇənōṯāyw šēm habəḵîrâ mēraḇ wəšēm haqqəṭannâ mîḵal: </p>
 <p>50 wəšēm ’ēšeṯ šā’ûl ’ăḥînō‘am baṯ-’ăḥîmā‘aṣ wəšēm śar-ṣəḇā’wō ’ăḇînēr ben-nēr dwōḏ šā’ûl: </p>
 <p>51 wəqîš ’ăḇî-šā’ûl wənēr ’ăḇî-’aḇənēr ben-’ăḇî’ēl: s</p>
 <p>52 watəhî hammiləḥāmâ ḥăzāqâ ‘al-pəlišətîm kōl yəmê šā’ûl wərā’â šā’ûl kāl-’îš gibwōr wəḵāl-ben-ḥayil wayya’asəfēhû ’ēlāyw: s</p>
 </td>
 </tr></table>
 <p></p><hr>
 <center>
 <a href="sa1015.htm">Next: 1 Samuel (1 Shmuel) Chapter 15</a></center>
 </body>