<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2004.htm">Polyglot</a> 
 <a href="../kjv/sa2004.htm">KJV</a> 
 <a href="../sep/sa2004.htm">Sep</a> 
 <a href="../vul/sa2004.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2003.htm">Previous</a> 
 <a href="sa2005.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁמַ֣ע בֶּן־שָׁא֗וּל כִּ֣י מֵ֤ת אַבְנֵר֙ בְּחֶבְר֔וֹן וַיִּרְפּ֖וּ יָדָ֑יו וְכָל־יִשְׂרָאֵ֖ל נִבְהָֽלוּ׃ </span></p>
 <p align="RIGHT"><span lang="he">‎<a name="002">2</a> ‏וּשְׁנֵ֣י אֲנָשִׁ֣ים שָׂרֵֽי־גְדוּדִ֣ים הָי֪וּ בֶן־שָׁא֟וּל שֵׁם֩ הָאֶחָ֨ד בַּֽעֲנָ֜ה וְשֵׁ֧ם הַשֵּׁנִ֣י רֵכָ֗ב בְּנֵ֛י רִמּ֥וֹן הַבְּאֶֽרֹתִ֖י מִבְּנֵ֣י בִנְיָמִ֑ן כִּ֚י גַּם־בְּאֵר֔וֹת תֵּחָשֵׁ֖ב עַל־בִּנְיָמִֽן׃ </span></p>
 <p align="RIGHT"><span lang="he">‎<a name="003">3</a> ‏וַיִּבְרְח֥וּ הַבְּאֵרֹתִ֖ים גִּתָּ֑יְמָה וַֽיִּהְיוּ־שָׁ֣ם גָּרִ֔ים עַ֖ד הַיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="004">4</a> ‏וְלִיהֽוֹנָתָן֙ בֶּן־שָׁא֔וּל בֵּ֖ן נְכֵ֣ה רַגְלָ֑יִם בֶּן־חָמֵ֣שׁ שָׁנִ֣ים הָיָ֡ה בְּבֹ֣א שְׁמֻעַת֩ שָׁא֨וּל וִיהֽוֹנָתָ֜ן מִֽיִּזְרְעֶ֗אל וַתִּשָּׂאֵ֤הוּ אֹֽמַנְתּוֹ֙ וַתָּנֹ֔ס וַיְהִ֞י בְּחָפְזָ֥הּ לָנ֛וּס וַיִּפֹּ֥ל וַיִּפָּסֵ֖חַ וּשְׁמ֥וֹ מְפִיבֹֽשֶׁת׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֨לְכ֜וּ בְּנֵֽי־רִמּ֤וֹן הַבְּאֵֽרֹתִי֙ רֵכָ֣ב וּבַעֲנָ֔ה וַיָּבֹ֙אוּ֙ כְּחֹ֣ם הַיּ֔וֹם אֶל־בֵּ֖ית אִ֣ישׁ בֹּ֑שֶׁת וְה֣וּא שֹׁכֵ֔ב אֵ֖ת מִשְׁכַּ֥ב הַֽצָּהֳרָֽיִם׃ </span></p>
 <p align="RIGHT"><span lang="he">‎<a name="006">6</a> ‏וְ֠הֵנָּה בָּ֜אוּ עַד־תּ֤וֹךְ הַבַּ֙יִת֙ לֹקְחֵ֣י חִטִּ֔ים וַיַּכֻּ֖הוּ אֶל־הַחֹ֑מֶשׁ וְרֵכָ֛ב וּבַעֲנָ֥ה אָחִ֖יו נִמְלָֽטוּ׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹ֣אוּ הַבַּ֗יִת וְהֽוּא־שֹׁכֵ֤ב עַל־מִטָּתוֹ֙ בַּחֲדַ֣ר מִשְׁכָּב֔וֹ וַיַּכֻּ֙הוּ֙ וַיְמִתֻ֔הוּ וַיָּסִ֖ירוּ אֶת־רֹאשׁ֑וֹ וַיִּקְחוּ֙ אֶת־רֹאשׁ֔וֹ וַיֵּֽלְכ֛וּ דֶּ֥רֶךְ הָעֲרָבָ֖ה כָּל־הַלָּֽיְלָה׃ </span></p>
 <p align="RIGHT"><span lang="he">‎<a name="008">8</a> ‏וַ֠יָּבִאוּ אֶת־רֹ֨אשׁ אִֽישׁ־בֹּ֥שֶׁת אֶל־דָּוִד֮ חֶבְרוֹן֒ וַיֹּֽאמְרוּ֙ אֶל־הַמֶּ֔לֶךְ הִנֵּֽה־רֹ֣אשׁ אִֽישׁ־בֹּ֗שֶׁת בֶּן־שָׁאוּל֙ אֹֽיִבְךָ֔ אֲשֶׁ֥ר בִּקֵּ֖שׁ אֶת־נַפְשֶׁ֑ךָ וַיִּתֵּ֣ן יְ֠הוָה לַֽאדֹנִ֨י הַמֶּ֤לֶךְ נְקָמוֹת֙ הַיּ֣וֹם הַזֶּ֔ה מִשָּׁא֖וּל וּמִזַּרְעֽוֹ׃ ס</span></p>
 <p align="RIGHT"><span lang="he">‎<a name="009">9</a> ‏וַיַּ֨עַן דָּוִ֜ד אֶת־רֵכָ֣ב׀ וְאֶת־בַּעֲנָ֣ה אָחִ֗יו בְּנֵ֛י רִמּ֥וֹן הַבְּאֵֽרֹתִ֖י וַיֹּ֣אמֶר לָהֶ֑ם חַי־יְהוָ֕ה אֲשֶׁר־פָּדָ֥ה אֶת־נַפְשִׁ֖י מִכָּל־צָרָֽה׃ </span></p>
 <p align="RIGHT"><span lang="he">‎<a name="010">10</a> ‏כִּ֣י הַמַּגִּיד֩ לִ֨י לֵאמֹ֜ר הִנֵּה־מֵ֣ת שָׁא֗וּל וְהֽוּא־הָיָ֤ה כִמְבַשֵּׂר֙ בְּעֵינָ֔יו וָאֹחֲזָ֣ה ב֔וֹ וָאֶהְרְגֵ֖הוּ בְּצִֽקְלָ֑ג אֲשֶׁ֥ר לְתִתִּי־ל֖וֹ בְּשֹׂרָֽה׃ </span></p>
 <p align="RIGHT"><span lang="he">‎<a name="011">11</a> ‏אַ֞ף כִּֽי־אֲנָשִׁ֣ים רְשָׁעִ֗ים הָרְג֧וּ אֶת־אִישׁ־צַדִּ֛יק בְּבֵית֖וֹ עַל־מִשְׁכָּב֑וֹ וְעַתָּ֗ה הֲל֨וֹא אֲבַקֵּ֤שׁ אֶת־דָּמוֹ֙ מִיֶּדְכֶ֔ם וּבִעַרְתִּ֥י אֶתְכֶ֖ם מִן־הָאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏וַיְצַו֩ דָּוִ֨ד אֶת־הַנְּעָרִ֜ים וַיַּהַרְג֗וּם וַֽיְקַצְּצ֤וּ אֶת־יְדֵיהֶם֙ וְאֶת־רַגְלֵיהֶ֔ם וַיִּתְל֥וּ עַל־הַבְּרֵכָ֖ה בְּחֶבְר֑וֹן וְאֵ֨ת רֹ֤אשׁ אִֽישׁ־בֹּ֙שֶׁת֙ לָקָ֔חוּ וַיִּקְבְּר֥וּ בְקֶֽבֶר־אַבְנֵ֖ר בְּחֶבְרֽוֹן׃ פ</span></p>
 </td>
 <td width="50%">
 <p>1 wayyišəm<sup>a</sup>‘ ben-šā’ûl kî mēṯ ’aḇənēr bəḥeḇərwōn wayyirəpû yāḏāyw wəḵāl-yiśərā’ēl niḇəhālû: </p>
 <p>2 ûšənê ’ănāšîm śārê-ḡəḏûḏîm hāyû ḇen-šā’ûl šēm hā’eḥāḏ b<sup>a</sup>‘ănâ wəšēm haššēnî rēḵāḇ bənê rimmwōn habə’erōṯî mibənê ḇinəyāmin kî gam-bə’ērwōṯ tēḥāšēḇ ‘al-binəyāmin: </p>
 <p>3 wayyiḇərəḥû habə’ērōṯîm gitāyəmâ wayyihəyû-šām gārîm ‘aḏ hayywōm hazzeh: s</p>
 <p>4 wəlîhwōnāṯān ben-šā’ûl bēn nəḵēh raḡəlāyim ben-ḥāmēš šānîm hāyâ bəḇō’ šəmu‘aṯ šā’ûl wîhwōnāṯān mîyizərə‘e’l watiśśā’ēhû ’ōmanətwō watānōs wayəhî bəḥāfəzāh lānûs wayyipōl wayyipāsēḥa ûšəmwō məfîḇōšeṯ: </p>
 <p>5 wayyēləḵû bənê-rimmwōn habə’ērōṯî rēḵāḇ ûḇ<sup>a</sup>‘ănâ wayyāḇō’û kəḥōm hayywōm ’el-bêṯ ’îš bōšeṯ wəhû’ šōḵēḇ ’ēṯ mišəkaḇ haṣṣâŏrāyim: </p>
 <p>6 wəhēnnâ bā’û ‘aḏ-twōḵə habayiṯ lōqəḥê ḥiṭṭîm wayyakuhû ’el-h<sup>a</sup>ḥōmeš wərēḵāḇ ûḇ<sup>a</sup>‘ănâ ’āḥîw niməlāṭû: </p>
 <p>7 wayyāḇō’û habayiṯ wəhû’-šōḵēḇ ‘al-miṭṭāṯwō b<sup>a</sup>ḥăḏar mišəkāḇwō wayyakuhû wayəmiṯuhû wayyāsîrû ’eṯ-rō’šwō wayyiqəḥû ’eṯ-rō’šwō wayyēləḵû dereḵə hā‘ărāḇâ kāl-hallāyəlâ: </p>
 <p>8 wayyāḇi’û ’eṯ-rō’š ’îš-bōšeṯ ’el-dāwiḏ ḥeḇərwōn wayyō’mərû ’el-hammeleḵə hinnēh-rō’š ’îš-bōšeṯ ben-šā’ûl ’ōyiḇəḵā ’ăšer biqqēš ’eṯ-nafəšeḵā wayyitēn yəhwâ la’ḏōnî hammeleḵə nəqāmwōṯ hayywōm hazzeh miššā’ûl ûmizzarə‘wō: s</p>
 <p>9 wayy<sup>a</sup>‘an dāwiḏ ’eṯ-rēḵāḇ| wə’eṯ-b<sup>a</sup>‘ănâ ’āḥîw bənê rimmwōn habə’ērōṯî wayyō’mer lâem ḥay-yəhwâ ’ăšer-pāḏâ ’eṯ-nafəšî mikāl-ṣārâ: </p>
 <p>10 kî hammagîḏ lî lē’mōr hinnēh-mēṯ šā’ûl wəhû’-hāyâ ḵiməḇaśśēr bə‘ênāyw wā’ōḥăzâ ḇwō wā’ehərəḡēhû bəṣiqəlāḡ ’ăšer ləṯitî-lwō bəśōrâ: </p>
 <p>11 ’af kî-’ănāšîm rəšā‘îm hārəḡû ’eṯ-’îš-ṣadîq bəḇêṯwō ‘al-mišəkāḇwō wə‘atâ hălwō’ ’ăḇaqqēš ’eṯ-dāmwō mîyeḏəḵem ûḇi‘arətî ’eṯəḵem min-hā’āreṣ: </p>
 <p>12 wayəṣaw dāwiḏ ’eṯ-hannə‘ārîm wayyaharəḡûm wayəqaṣṣəṣû ’eṯ-yəḏêhem wə’eṯ-raḡəlêhem wayyiṯəlû ‘al-habərēḵâ bəḥeḇərwōn wə’ēṯ rō’š ’îš-bōšeṯ lāqāḥû wayyiqəbərû ḇəqeḇer-’aḇənēr bəḥeḇərwōn: f</p>
 </td>
 </tr></table>
 <p></p><hr>
 <center>
 <a href="sa2005.htm">Next: 2 Samuel (2 Shmuel) Chapter 5</a></center>
 </body>