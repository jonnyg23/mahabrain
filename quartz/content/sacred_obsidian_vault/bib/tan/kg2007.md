<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2007.htm">Polyglot</a> 
 <a href="../kjv/kg2007.htm">KJV</a> 
 <a href="../sep/kg2007.htm">Sep</a> 
 <a href="../vul/kg2007.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2006.htm">Previous</a> 
 <a href="kg2008.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֣אמֶר אֱלִישָׁ֔ע שִׁמְע֖וּ דְּבַר־יְהוָ֑ה כֹּ֣ה׀ אָמַ֣ר יְהוָ֗ה כָּעֵ֤ת׀ מָחָר֙ סְאָֽה־סֹ֣לֶת בְּשֶׁ֗קֶל וְסָאתַ֧יִם שְׂעֹרִ֛ים בְּשֶׁ֖קֶל בְּשַׁ֥עַר שֹׁמְרֽוֹן׃ </span></p>
 <p align="RIGHT"><span lang="he">‎<a name="002">2</a> ‏וַיַּ֣עַן הַשָּׁלִ֡ישׁ אֲשֶׁר־לַמֶּלֶךְ֩ נִשְׁעָ֨ן עַל־יָד֜וֹ אֶת־אִ֣ישׁ הָאֱלֹהִים֮ וַיֹּאמַר֒ הִנֵּ֣ה יְהוָ֗ה עֹשֶׂ֤ה אֲרֻבּוֹת֙ בַּשָּׁמַ֔יִם הֲיִהְיֶ֖ה הַדָּבָ֣ר הַזֶּ֑ה וַיֹּ֗אמֶר הִנְּכָ֤ה רֹאֶה֙ בְּעֵינֶ֔יךָ וּמִשָּׁ֖ם לֹ֥א תֹאכֵֽל׃ ס</span></p>
 <p align="RIGHT"><span lang="he">‎<a name="003">3</a> ‏וְאַרְבָּעָ֧ה אֲנָשִׁ֛ים הָי֥וּ מְצֹרָעִ֖ים פֶּ֣תַח הַשָּׁ֑עַר וַיֹּֽאמְרוּ֙ אִ֣ישׁ אֶל־רֵעֵ֔הוּ מָ֗ה אֲנַ֛חְנוּ יֹשְׁבִ֥ים פֹּ֖ה עַד־מָֽתְנוּ׃ </span></p>
 <p align="RIGHT"><span lang="he">‎<a name="004">4</a> ‏אִם־אָמַרְנוּ֩ נָב֨וֹא הָעִ֜יר וְהָרָעָ֤ב בָּעִיר֙ וָמַ֣תְנוּ שָׁ֔ם וְאִם־יָשַׁ֥בְנוּ פֹ֖ה וָמָ֑תְנוּ וְעַתָּ֗ה לְכוּ֙ וְנִפְּלָה֙ אֶל־מַחֲנֵ֣ה אֲרָ֔ם אִם־יְחַיֻּ֣נוּ נִֽחְיֶ֔ה וְאִם־יְמִיתֻ֖נוּ וָמָֽתְנוּ׃ </span></p>
 <p align="RIGHT"><span lang="he">‎<a name="005">5</a> ‏וַיָּק֣וּמוּ בַנֶּ֔שֶׁף לָב֖וֹא אֶל־מַחֲנֵ֣ה אֲרָ֑ם וַיָּבֹ֗אוּ עַד־קְצֵה֙ מַחֲנֵ֣ה אֲרָ֔ם וְהִנֵּ֥ה אֵֽין־שָׁ֖ם אִֽישׁ׃ </span></p>
 <p align="RIGHT"><span lang="he">‎<a name="006">6</a> ‏וַאדֹנָ֞י הִשְׁמִ֣יעַ׀ אֶת־מַחֲנֵ֣ה אֲרָ֗ם ק֥וֹל רֶ֙כֶב֙ ק֣וֹל ס֔וּס ק֖וֹל חַ֣יִל גָּד֑וֹל וַיֹּאמְר֞וּ אִ֣ישׁ אֶל־אָחִ֗יו הִנֵּ֣ה שָֽׂכַר־עָלֵינוּ֩ מֶ֨לֶךְ יִשְׂרָאֵ֜ל אֶת־מַלְכֵ֧י הַחִתִּ֛ים וְאֶת־מַלְכֵ֥י מִצְרַ֖יִם לָב֥וֹא עָלֵֽינוּ׃ </span></p>
 <p align="RIGHT"><span lang="he">‎<a name="007">7</a> ‏וַיָּקוּמוּ֮ וַיָּנ֣וּסוּ בַנֶּשֶׁף֒ וַיַּעַזְב֣וּ אֶת־אָהֳלֵיהֶ֗ם וְאֶת־סֽוּסֵיהֶם֙ וְאֶת־חֲמֹ֣רֵיהֶ֔ם הַֽמַּחֲנֶ֖ה כַּאֲשֶׁר־הִ֑יא וַיָּנֻ֖סוּ אֶל־נַפְשָֽׁם׃ </span></p>
 <p align="RIGHT"><span lang="he">‎<a name="008">8</a> ‏וַיָּבֹאוּ֩ הַֽמְצֹרָעִ֨ים הָאֵ֜לֶּה עַד־קְצֵ֣ה הַֽמַּחֲנֶ֗ה וַיָּבֹ֜אוּ אֶל־אֹ֤הֶל אֶחָד֙ וַיֹּאכְל֣וּ וַיִּשְׁתּ֔וּ וַיִּשְׂא֣וּ מִשָּׁ֗ם כֶּ֤סֶף וְזָהָב֙ וּבְגָדִ֔ים וַיֵּלְכ֖וּ וַיַּטְמִ֑נוּ וַיָּשֻׁ֗בוּ וַיָּבֹ֙אוּ֙ אֶל־אֹ֣הֶל אַחֵ֔ר וַיִּשְׂא֣וּ מִשָּׁ֔ם וַיֵּלְכ֖וּ וַיַּטְמִֽנוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמְרוּ֩ אִ֨ישׁ אֶל־רֵעֵ֜הוּ לֹֽא־כֵ֣ן׀ אֲנַ֣חְנוּ עֹשִׂ֗ים הַיּ֤וֹם הַזֶּה֙ יוֹם־בְּשֹׂרָ֣ה ה֔וּא וַאֲנַ֣חְנוּ מַחְשִׁ֗ים וְחִכִּ֛ינוּ עַד־א֥וֹר הַבֹּ֖קֶר וּמְצָאָ֣נוּ עָו֑וֹן וְעַתָּה֙ לְכ֣וּ וְנָבֹ֔אָה וְנַגִּ֖ידָה בֵּ֥ית הַמֶּֽלֶךְ׃ </span></p>
 <p align="RIGHT"><span lang="he">‎<a name="010">10</a> ‏וַיָּבֹ֗אוּ וַֽיִּקְרְאוּ֮ אֶל־שֹׁעֵ֣ר הָעִיר֒ וַיַּגִּ֤ידוּ לָהֶם֙ לֵאמֹ֔ר בָּ֚אנוּ אֶל־מַחֲנֵ֣ה אֲרָ֔ם וְהִנֵּ֥ה אֵֽין־שָׁ֛ם אִ֖ישׁ וְק֣וֹל אָדָ֑ם כִּ֣י אִם־הַסּ֤וּס אָסוּר֙ וְהַחֲמ֣וֹר אָס֔וּר וְאֹהָלִ֖ים כַּאֲשֶׁר־הֵֽמָּה׃ </span></p>
 <p align="RIGHT"><span lang="he">‎<a name="011">11</a> ‏וַיִּקְרָ֖א הַשֹּֽׁעֲרִ֑ים וַיַּגִּ֕ידוּ בֵּ֥ית הַמֶּ֖לֶךְ פְּנִֽימָה׃ </span></p>
 <p align="RIGHT"><span lang="he">‎<a name="012">12</a> ‏וַיָּ֨קָם הַמֶּ֜לֶךְ לַ֗יְלָה וַיֹּ֙אמֶר֙ אֶל־עֲבָדָ֔יו אַגִּֽידָה־נָּ֣א לָכֶ֔ם אֵ֛ת אֲשֶׁר־עָ֥שׂוּ לָ֖נוּ אֲרָ֑ם יָדְע֞וּ כִּי־רְעֵבִ֣ים אֲנַ֗חְנוּ וַיֵּצְא֤וּ מִן־הַֽמַּחֲנֶה֙ לְהֵחָבֵ֤ה <font color="brown">בהשדה</font> <font color="blue">בַשָּׂדֶה֙</font> לֵאמֹ֔ר כִּֽי־יֵצְא֤וּ מִן־הָעִיר֙ וְנִתְפְּשֵׂ֣ם חַיִּ֔ים וְאֶל־הָעִ֖יר נָבֹֽא׃ </span></p>
 <p align="RIGHT"><span lang="he">‎<a name="013">13</a> ‏וַיַּעַן֩ אֶחָ֨ד מֵעֲבָדָ֜יו וַיֹּ֗אמֶר וְיִקְחוּ־נָ֞א חֲמִשָּׁ֣ה מִן־הַסּוּסִים֮ הַֽנִּשְׁאָרִים֮ אֲשֶׁ֣ר נִשְׁאֲרוּ־בָהּ֒ הִנָּ֗ם כְּכָל־<font color="brown">ההמון</font> <font color="blue">הֲמ֤וֹן</font> יִשְׂרָאֵל֙ אֲשֶׁ֣ר נִשְׁאֲרוּ־בָ֔הּ הִנָּ֕ם כְּכָל־הֲמ֥וֹן יִשְׂרָאֵ֖ל אֲשֶׁר־תָּ֑מּוּ וְנִשְׁלְחָ֖ה וְנִרְאֶֽה׃ </span></p>
 <p align="RIGHT"><span lang="he">‎<a name="014">14</a> ‏וַיִּקְח֕וּ שְׁנֵ֖י רֶ֣כֶב סוּסִ֑ים וַיִּשְׁלַ֨ח הַמֶּ֜לֶךְ אַחֲרֵ֧י מַחֲנֵֽה־אֲרָ֛ם לֵאמֹ֖ר לְכ֥וּ וּרְאֽוּ׃ </span></p>
 <p align="RIGHT"><span lang="he">‎<a name="015">15</a> ‏וַיֵּלְכ֣וּ אַחֲרֵיהֶם֮ עַד־הַיַּרְדֵּן֒ וְהִנֵּ֣ה כָל־הַדֶּ֗רֶךְ מְלֵאָ֤ה בְגָדִים֙ וְכֵלִ֔ים אֲשֶׁר־הִשְׁלִ֥יכוּ אֲרָ֖ם <font color="brown">בהחפזם</font> <font color="blue">בְּחָפְזָ֑ם</font> וַיָּשֻׁ֙בוּ֙ הַמַּלְאָכִ֔ים וַיַּגִּ֖דוּ לַמֶּֽלֶךְ׃ </span></p>
 <p align="RIGHT"><span lang="he">‎<a name="016">16</a> ‏וַיֵּצֵ֣א הָעָ֔ם וַיָּבֹ֕זּוּ אֵ֖ת מַחֲנֵ֣ה אֲרָ֑ם וַיְהִ֨י סְאָה־סֹ֜לֶת בְּשֶׁ֗קֶל וְסָאתַ֧יִם שְׂעֹרִ֛ים בְּשֶׁ֖קֶל כִּדְבַ֥ר יְהוָֽה׃ </span></p>
 <p align="RIGHT"><span lang="he">‎<a name="017">17</a> ‏וְהַמֶּלֶךְ֩ הִפְקִ֨יד אֶת־הַשָּׁלִ֜ישׁ אֲשֶׁר־נִשְׁעָ֤ן עַל־יָדוֹ֙ עַל־הַשַּׁ֔עַר וַיִּרְמְסֻ֧הוּ הָעָ֛ם בַּשַּׁ֖עַר וַיָּמֹ֑ת כַּאֲשֶׁ֤ר דִּבֶּר֙ אִ֣ישׁ הָאֱלֹהִ֔ים אֲשֶׁ֣ר דִּבֶּ֔ר בְּרֶ֥דֶת הַמֶּ֖לֶךְ אֵלָֽיו׃ </span></p>
 <p align="RIGHT"><span lang="he">‎<a name="018">18</a> ‏וַיְהִ֗י כְּדַבֵּר֙ אִ֣ישׁ הָאֱלֹהִ֔ים אֶל־הַמֶּ֖לֶךְ לֵאמֹ֑ר סָאתַ֨יִם שְׂעֹרִ֜ים בְּשֶׁ֗קֶל וּֽסְאָה־סֹ֙לֶת֙ בְּשֶׁ֔קֶל יִהְיֶה֙ כָּעֵ֣ת מָחָ֔ר בְּשַׁ֖עַר שֹׁמְרֽוֹן׃ </span></p>
 <p align="RIGHT"><span lang="he">‎<a name="019">19</a> ‏וַיַּ֨עַן הַשָּׁלִ֜ישׁ אֶת־אִ֣ישׁ הָאֱלֹהִים֮ וַיֹּאמַר֒ וְהִנֵּ֣ה יְהוָ֗ה עֹשֶׂ֤ה אֲרֻבּוֹת֙ בַּשָּׁמַ֔יִם הֲיִהְיֶ֖ה כַּדָּבָ֣ר הַזֶּ֑ה וַיֹּ֗אמֶר הִנְּךָ֤ רֹאֶה֙ בְּעֵינֶ֔יךָ וּמִשָּׁ֖ם לֹ֥א תֹאכֵֽל׃ </span></p>
 <p align="RIGHT"><span lang="he">‎<a name="020">20</a> ‏וַיְהִי־ל֖וֹ כֵּ֑ן וַיִּרְמְס֨וּ אֹת֥וֹ הָעָ֛ם בַּשַּׁ֖עַר וַיָּמֹֽת׃ ס</span></p>
 </td>
 <td width="50%">
 <p>1 wayyō’mer ’ĕlîšā‘ šimə‘û dəḇar-yəhwâ kōh| ’āmar yəhwâ kā‘ēṯ| māḥār sə’â-sōleṯ bəšeqel wəsā’ṯayim śə‘ōrîm bəšeqel bəš<sup>a</sup>‘ar šōmərwōn: </p>
 <p>2 wayy<sup>a</sup>‘an haššālîš ’ăšer-lammeleḵə nišə‘ān ‘al-yāḏwō ’eṯ-’îš hā’ĕlōhîm wayyō’mar hinnēh yəhwâ ‘ōśeh ’ărubwōṯ baššāmayim hăyihəyeh hadāḇār hazzeh wayyō’mer hinnəḵâ rō’eh bə‘êneyḵā ûmiššām lō’ ṯō’ḵēl: s</p>
 <p>3 wə’arəbā‘â ’ănāšîm hāyû məṣōrā‘îm peṯ<sup>a</sup>ḥ haššā‘ar wayyō’mərû ’îš ’el-rē‘ēhû mâ ’ăn<sup>a</sup>ḥənû yōšəḇîm pōh ‘aḏ-māṯənû: </p>
 <p>4 ’im-’āmarənû nāḇwō’ hā‘îr wəhārā‘āḇ bā‘îr wāmaṯənû šām wə’im-yāšaḇənû fōh wāmāṯənû wə‘atâ ləḵû wənipəlâ ’el-m<sup>a</sup>ḥănēh ’ărām ’im-yəḥayyunû niḥəyeh wə’im-yəmîṯunû wāmāṯənû: </p>
 <p>5 wayyāqûmû ḇannešef lāḇwō’ ’el-m<sup>a</sup>ḥănēh ’ărām wayyāḇō’û ‘aḏ-qəṣēh m<sup>a</sup>ḥănēh ’ărām wəhinnēh ’ên-šām ’îš: </p>
 <p>6 wa’ḏōnāy hišəmî‘a| ’eṯ-m<sup>a</sup>ḥănēh ’ărām qwōl reḵeḇ qwōl sûs qwōl ḥayil gāḏwōl wayyō’mərû ’îš ’el-’āḥîw hinnēh śāḵar-‘ālênû meleḵə yiśərā’ēl ’eṯ-maləḵê h<sup>a</sup>ḥitîm wə’eṯ-maləḵê miṣərayim lāḇwō’ ‘ālênû: </p>
 <p>7 wayyāqûmû wayyānûsû ḇannešef wayy<sup>a</sup>‘azəḇû ’eṯ-’âŏlêhem wə’eṯ-sûsêhem wə’eṯ-ḥămōrêhem hamm<sup>a</sup>ḥăneh ka’ăšer-hî’ wayyānusû ’el-nafəšām: </p>
 <p>8 wayyāḇō’û haməṣōrā‘îm hā’ēlleh ‘aḏ-qəṣēh hamm<sup>a</sup>ḥăneh wayyāḇō’û ’el-’ōhel ’eḥāḏ wayyō’ḵəlû wayyišətû wayyiśə’û miššām kesef wəzâāḇ ûḇəḡāḏîm wayyēləḵû wayyaṭəminû wayyāšuḇû wayyāḇō’û ’el-’ōhel ’<sup>a</sup>ḥēr wayyiśə’û miššām wayyēləḵû wayyaṭəminû: </p>
 <p>9 wayyō’mərû ’îš ’el-rē‘ēhû lō’-ḵēn| ’ăn<sup>a</sup>ḥənû ‘ōśîm hayywōm hazzeh ywōm-bəśōrâ hû’ wa’ăn<sup>a</sup>ḥənû m<sup>a</sup>ḥəšîm wəḥikînû ‘aḏ-’wōr habōqer ûməṣā’ānû ‘āwwōn wə‘atâ ləḵû wənāḇō’â wənagîḏâ bêṯ hammeleḵə: </p>
 <p>10 wayyāḇō’û wayyiqərə’û ’el-šō‘ēr hā‘îr wayyagîḏû lâem lē’mōr bā’nû ’el-m<sup>a</sup>ḥănēh ’ărām wəhinnēh ’ên-šām ’îš wəqwōl ’āḏām kî ’im-hassûs ’āsûr wəh<sup>a</sup>ḥămwōr ’āsûr wə’ōhālîm ka’ăšer-hēmmâ: </p>
 <p>11 wayyiqərā’ haššō‘ărîm wayyagîḏû bêṯ hammeleḵə pənîmâ: </p>
 <p>12 wayyāqām hammeleḵə layəlâ wayyō’mer ’el-‘ăḇāḏāyw ’agîḏâ-nnā’ lāḵem ’ēṯ ’ăšer-‘āśû lānû ’ărām yāḏə‘û kî-rə‘ēḇîm ’ăn<sup>a</sup>ḥənû wayyēṣə’û min-hamm<sup>a</sup>ḥăneh ləhēḥāḇēh <font color="brown">ḇəhaśśāḏeh</font> <font color="blue">ḇaśśāḏeh</font> lē’mōr kî-yēṣə’û min-hā‘îr wəniṯəpəśēm ḥayyîm wə’el-hā‘îr nāḇō’: </p>
 <p>13 wayy<sup>a</sup>‘an ’eḥāḏ mē‘ăḇāḏāyw wayyō’mer wəyiqəḥû-nā’ ḥămiššâ min-hassûsîm hannišə’ārîm ’ăšer nišə’ărû-ḇāh hinnām kəḵāl-<font color="brown">hehāmwōn</font> <font color="blue">hămwōn</font> yiśərā’ēl ’ăšer nišə’ărû-ḇāh hinnām kəḵāl-hămwōn yiśərā’ēl ’ăšer-tāmmû wənišələḥâ wənirə’eh: </p>
 <p>14 wayyiqəḥû šənê reḵeḇ sûsîm wayyišəl<sup>a</sup>ḥ hammeleḵə ’<sup>a</sup>ḥărê m<sup>a</sup>ḥănēh-’ărām lē’mōr ləḵû ûrə’û: </p>
 <p>15 wayyēləḵû ’<sup>a</sup>ḥărêhem ‘aḏ-hayyarədēn wəhinnēh ḵāl-hadereḵə məlē’â ḇəḡāḏîm wəḵēlîm ’ăšer-hišəlîḵû ’ărām <font color="brown">bəhēḥāfəzām</font> <font color="blue">bəḥāfəzām</font> wayyāšuḇû hammalə’āḵîm wayyagiḏû lammeleḵə: </p>
 <p>16 wayyēṣē’ hā‘ām wayyāḇōzzû ’ēṯ m<sup>a</sup>ḥănēh ’ărām wayəhî sə’â-sōleṯ bəšeqel wəsā’ṯayim śə‘ōrîm bəšeqel kiḏəḇar yəhwâ: </p>
 <p>17 wəhammeleḵə hifəqîḏ ’eṯ-haššālîš ’ăšer-nišə‘ān ‘al-yāḏwō ‘al-hašš<sup>a</sup>‘ar wayyirəməsuhû hā‘ām bašš<sup>a</sup>‘ar wayyāmōṯ ka’ăšer diber ’îš hā’ĕlōhîm ’ăšer diber bəreḏeṯ hammeleḵə ’ēlāyw: </p>
 <p>18 wayəhî kəḏabēr ’îš hā’ĕlōhîm ’el-hammeleḵə lē’mōr sā’ṯayim śə‘ōrîm bəšeqel ûsə’â-sōleṯ bəšeqel yihəyeh kā‘ēṯ māḥār bəš<sup>a</sup>‘ar šōmərwōn: </p>
 <p>19 wayy<sup>a</sup>‘an haššālîš ’eṯ-’îš hā’ĕlōhîm wayyō’mar wəhinnēh yəhwâ ‘ōśeh ’ărubwōṯ baššāmayim hăyihəyeh kadāḇār hazzeh wayyō’mer hinnəḵā rō’eh bə‘êneyḵā ûmiššām lō’ ṯō’ḵēl: </p>
 <p>20 wayəhî-lwō kēn wayyirəməsû ’ōṯwō hā‘ām bašš<sup>a</sup>‘ar wayyāmōṯ: s</p>
 </td>
 </tr></table>
 <p></p><hr>
 <center>
 <a href="kg2008.htm">Next: 2 Kings (2 Melakhim) Chapter 8</a></center>
 </body>