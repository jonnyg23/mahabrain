<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo017.htm">Polyglot</a> 
 <a href="../kjv/exo017.htm">KJV</a> 
 <a href="../sep/exo017.htm">Sep</a> 
 <a href="../vul/exo017.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo016.htm">Previous</a> 
 <a href="exo018.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֠יִּסְעוּ כָּל־עֲדַ֨ת בְּנֵֽי־יִשְׂרָאֵ֧ל מִמִּדְבַּר־סִ֛ין לְמַסְעֵיהֶ֖ם עַל־פִּ֣י יְהוָ֑ה וַֽיַּחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃ </span></p>
 <p align="RIGHT"><span lang="he">‎<a name="002">2</a> ‏וַיָּ֤רֶב הָעָם֙ עִם־מֹשֶׁ֔ה וַיֹּ֣אמְר֔וּ תְּנוּ־לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ מֹשֶׁ֔ה מַה־תְּרִיבוּן֙ עִמָּדִ֔י מַה־תְּנַסּ֖וּן אֶת־יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־מֹשֶׁ֑ה וַיֹּ֗אמֶר לָ֤מָּה זֶּה֙ הֶעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־בָּנַ֥י וְאֶת־מִקְנַ֖י בַּצָּמָֽא׃ </span></p>
 <p align="RIGHT"><span lang="he">‎<a name="004">4</a> ‏וַיִּצְעַ֤ק מֹשֶׁה֙ אֶל־יְהוָ֣ה לֵאמֹ֔ר מָ֥ה אֶעֱשֶׂ֖ה לָעָ֣ם הַזֶּ֑ה ע֥וֹד מְעַ֖ט וּסְקָלֻֽנִי׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֨אמֶר יְהוָ֜ה אֶל־מֹשֶׁ֗ה עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בּוֹ֙ אֶת־הַיְאֹ֔ר קַ֥ח בְּיָדְךָ֖ וְהָלָֽכְתָּ׃ </span></p>
 <p align="RIGHT"><span lang="he">‎<a name="006">6</a> ‏הִנְנִ֣י עֹמֵד֩ לְפָנֶ֨יךָ שָּׁ֥ם׀ עַֽל־הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ מֹשֶׁ֔ה לְעֵינֵ֖י זִקְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏וַיִּקְרָא֙ שֵׁ֣ם הַמָּק֔וֹם מַסָּ֖ה וּמְרִיבָ֑ה עַל־רִ֣יב׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־יְהוָה֙ לֵאמֹ֔ר הֲיֵ֧שׁ יְהוָ֛ה בְּקִרְבֵּ֖נוּ אִם־אָֽיִן׃ פ</span></p>
 <p align="RIGHT"><span lang="he">‎<a name="008">8</a> ‏וַיָּבֹ֖א עֲמָלֵ֑ק וַיִּלָּ֥חֶם עִם־יִשְׂרָאֵ֖ל בִּרְפִידִֽם׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֨אמֶר מֹשֶׁ֤ה אֶל־יְהוֹשֻׁ֙עַ֙ בְּחַר־לָ֣נוּ אֲנָשִׁ֔ים וְצֵ֖א הִלָּחֵ֣ם בַּעֲמָלֵ֑ק מָחָ֗ר אָנֹכִ֤י נִצָּב֙ עַל־רֹ֣אשׁ הַגִּבְעָ֔ה וּמַטֵּ֥ה הָאֱלֹהִ֖ים בְּיָדִֽי׃ </span></p>
 <p align="RIGHT"><span lang="he">‎<a name="010">10</a> ‏וַיַּ֣עַשׂ יְהוֹשֻׁ֗עַ כַּאֲשֶׁ֤ר אָֽמַר־לוֹ֙ מֹשֶׁ֔ה לְהִלָּחֵ֖ם בַּעֲמָלֵ֑ק וּמֹשֶׁה֙ אַהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃ </span></p>
 <p align="RIGHT"><span lang="he">‎<a name="011">11</a> ‏וְהָיָ֗ה כַּאֲשֶׁ֨ר יָרִ֥ים מֹשֶׁ֛ה יָד֖וֹ וְגָבַ֣ר יִשְׂרָאֵ֑ל וְכַאֲשֶׁ֥ר יָנִ֛יחַ יָד֖וֹ וְגָבַ֥ר עֲמָלֵֽק׃ </span></p>
 <p align="RIGHT"><span lang="he">‎<a name="012">12</a> ‏וִידֵ֤י מֹשֶׁה֙ כְּבֵדִ֔ים וַיִּקְחוּ־אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־בֹּ֥א הַשָּֽׁמֶשׁ׃ </span></p>
 <p align="RIGHT"><span lang="he">‎<a name="013">13</a> ‏וַיַּחֲלֹ֧שׁ יְהוֹשֻׁ֛עַ אֶת־עֲמָלֵ֥ק וְאֶת־עַמּ֖וֹ לְפִי־חָֽרֶב׃ פ</span></p>
 <p align="RIGHT"><span lang="he">‎<a name="014">14</a> ‏וַיֹּ֨אמֶר יְהוָ֜ה אֶל־מֹשֶׁ֗ה כְּתֹ֨ב זֹ֤את זִכָּרוֹן֙ בַּסֵּ֔פֶר וְשִׂ֖ים בְּאָזְנֵ֣י יְהוֹשֻׁ֑עַ כִּֽי־מָחֹ֤ה אֶמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃ </span></p>
 <p align="RIGHT"><span lang="he">‎<a name="015">15</a> ‏וַיִּ֥בֶן מֹשֶׁ֖ה מִזְבֵּ֑חַ וַיִּקְרָ֥א שְׁמ֖וֹ יְהוָ֥ה׀ נִסִּֽי׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֗אמֶר כִּֽי־יָד֙ עַל־כֵּ֣ס יָ֔הּ מִלְחָמָ֥ה לַיהוָ֖ה בַּֽעֲמָלֵ֑ק מִדֹּ֖ר דֹּֽר׃ פ</span></p>
 </td>
 <td width="50%">
 <p>1 wayyisə‘û kāl-‘ăḏaṯ bənê-yiśərā’ēl mimmiḏəbar-sîn ləmasə‘êhem ‘al-pî yəhwâ wayy<sup>a</sup>ḥănû birəfîḏîm wə’ên mayim lišətōṯ hā‘ām: </p>
 <p>2 wayyāreḇ hā‘ām ‘im-mōšeh wayyō’mərû tənû-lānû mayim wənišəteh wayyō’mer lâem mōšeh mah-tərîḇûn ‘immāḏî mah-tənassûn ’eṯ-yəhwâ: </p>
 <p>3 wayyiṣəmā’ šām hā‘ām lammayim wayyālen hā‘ām ‘al-mōšeh wayyō’mer lāmmâ zzeh he‘ĕlîṯānû mimmiṣərayim ləhāmîṯ ’ōṯî wə’eṯ-bānay wə’eṯ-miqənay baṣṣāmā’: </p>
 <p>4 wayyiṣə‘aq mōšeh ’el-yəhwâ lē’mōr mâ ’e‘ĕśeh lā‘ām hazzeh ‘wōḏ mə‘aṭ ûsəqālunî: </p>
 <p>5 wayyō’mer yəhwâ ’el-mōšeh ‘ăḇōr lifənê hā‘ām wəq<sup>a</sup>ḥ ’itəḵā mizziqənê yiśərā’ēl ûmaṭṭəḵā ’ăšer hikîṯā bwō ’eṯ-hayə’ōr q<sup>a</sup>ḥ bəyāḏəḵā wəhālāḵətā: </p>
 <p>6 hinənî ‘ōmēḏ ləfāneyḵā ššām| ‘al-haṣṣûr bəḥōrēḇ wəhikîṯā ḇaṣṣûr wəyāṣə’û mimmennû mayim wəšāṯâ hā‘ām wayy<sup>a</sup>‘aś kēn mōšeh lə‘ênê ziqənê yiśərā’ēl: </p>
 <p>7 wayyiqərā’ šēm hammāqwōm massâ ûmərîḇâ ‘al-rîḇ| bənê yiśərā’ēl wə‘al nassōṯām ’eṯ-yəhwâ lē’mōr hăyēš yəhwâ bəqirəbēnû ’im-’āyin: f</p>
 <p>8 wayyāḇō’ ‘ămālēq wayyillāḥem ‘im-yiśərā’ēl birəfîḏim: </p>
 <p>9 wayyō’mer mōšeh ’el-yəhwōšu‘a bəḥar-lānû ’ănāšîm wəṣē’ hillāḥēm b<sup>a</sup>‘ămālēq māḥār ’ānōḵî niṣṣāḇ ‘al-rō’š hagiḇə‘â ûmaṭṭēh hā’ĕlōhîm bəyāḏî: </p>
 <p>10 wayy<sup>a</sup>‘aś yəhwōšu‘a ka’ăšer ’āmar-lwō mōšeh ləhillāḥēm b<sup>a</sup>‘ămālēq ûmōšeh ’ahărōn wəḥûr ‘ālû rō’š hagiḇə‘â: </p>
 <p>11 wəhāyâ ka’ăšer yārîm mōšeh yāḏwō wəḡāḇar yiśərā’ēl wəḵa’ăšer yānîḥa yāḏwō wəḡāḇar ‘ămālēq: </p>
 <p>12 wîḏê mōšeh kəḇēḏîm wayyiqəḥû-’eḇen wayyāśîmû ṯ<sup>a</sup>ḥətāyw wayyēšeḇ ‘āleyhā wə’ahărōn wəḥûr tāməḵû ḇəyāḏāyw mizzeh ’eḥāḏ ûmizzeh ’eḥāḏ wayəhî yāḏāyw ’ĕmûnâ ‘aḏ-bō’ haššāmeš: </p>
 <p>13 wayy<sup>a</sup>ḥălōš yəhwōšu‘a ’eṯ-‘ămālēq wə’eṯ-‘ammwō ləfî-ḥāreḇ: f</p>
 <p>14 wayyō’mer yəhwâ ’el-mōšeh kəṯōḇ zō’ṯ zikārwōn bassēfer wəśîm bə’āzənê yəhwōšu‘a kî-māḥōh ’eməḥeh ’eṯ-zēḵer ‘ămālēq mit<sup>a</sup>ḥaṯ haššāmāyim: </p>
 <p>15 wayyiḇen mōšeh mizəbēḥa wayyiqərā’ šəmwō yəhwâ| nissî: </p>
 <p>16 wayyō’mer kî-yāḏ ‘al-kēs yāh miləḥāmâ layhwâ b<sup>a</sup>‘ămālēq midōr dōr: f</p>
 </td>
 </tr></table>
 <p></p><hr>
 <center>
 <a href="exo018.htm">Next: Exodus (Shemot) Chapter 18</a></center>
 </body>