<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2007.htm">Polyglot</a> 
 <a href="../kjv/ch2007.htm">KJV</a> 
 <a href="../sep/ch2007.htm">Sep</a> 
 <a href="../vul/ch2007.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2006.htm">Previous</a> 
 <a href="ch2008.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּכְכַלּ֤וֹת שְׁלֹמֹה֙ לְהִתְפַּלֵּ֔ל וְהָאֵ֗שׁ יָֽרְדָה֙ מֵֽהַשָּׁמַ֔יִם וַתֹּ֥אכַל הָעֹלָ֖ה וְהַזְּבָחִ֑ים וּכְב֥וֹד יְהוָ֖ה מָלֵ֥א אֶת־הַבָּֽיִת׃ </span></p>
 <p align="RIGHT"><span lang="he">‎<a name="002">2</a> ‏וְלֹ֤א יָֽכְלוּ֙ הַכֹּ֣הֲנִ֔ים לָב֖וֹא אֶל־בֵּ֣ית יְהוָ֑ה כִּֽי־מָלֵ֥א כְבוֹד־יְהוָ֖ה אֶת־בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וְכֹ֣ל׀ בְּנֵ֣י יִשְׂרָאֵ֗ל רֹאִים֙ בְּרֶ֣דֶת הָאֵ֔שׁ וּכְב֥וֹד יְהוָ֖ה עַל־הַבָּ֑יִת וַיִּכְרְעוּ֩ אַפַּ֨יִם אַ֤רְצָה עַל־הָרִֽצְפָה֙ וַיִּֽשְׁתַּֽחֲו֔וּ וְהוֹד֤וֹת לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ׃ </span></p>
 <p align="RIGHT"><span lang="he">‎<a name="004">4</a> ‏וְהַמֶּ֖לֶךְ וְכָל־הָעָ֑ם זֹבְחִ֥ים זֶ֖בַח לִפְנֵ֥י יְהוָֽה׃ ס</span></p>
 <p align="RIGHT"><span lang="he">‎<a name="005">5</a> ‏וַיִּזְבַּ֞ח הַמֶּ֣לֶךְ שְׁלֹמֹה֮ אֶת־זֶ֣בַח הַבָּקָ֗ר עֶשְׂרִ֤ים וּשְׁנַ֙יִם֙ אֶ֔לֶף וְצֹ֕אן מֵאָ֥ה וְעֶשְׂרִ֖ים אָ֑לֶף וַֽיַּחְנְכוּ֙ אֶת־בֵּ֣ית הָֽאֱלֹהִ֔ים הַמֶּ֖לֶךְ וְכָל־הָעָֽם׃ </span></p>
 <p align="RIGHT"><span lang="he">‎<a name="006">6</a> ‏וְהַכֹּהֲנִ֞ים עַל־מִשְׁמְרוֹתָ֣ם עֹמְדִ֗ים וְהַלְוִיִּ֞ם בִּכְלֵי־שִׁ֤יר יְהוָה֙ אֲשֶׁ֨ר עָשָׂ֜ה דָּוִ֣יד הַמֶּ֗לֶךְ לְהֹד֤וֹת לַיהוָה֙ כִּֽי־לְעוֹלָ֣ם חַסְדּ֔וֹ בְּהַלֵּ֥ל דָּוִ֖יד בְּיָדָ֑ם וְהַכֹּהֲנִים֙ <font color="brown">מחצצרים</font> <font color="blue">מַחְצְרִ֣ים</font> נֶגְדָּ֔ם וְכָל־יִשְׂרָאֵ֖ל עֹמְדִֽים׃ ס</span></p>
 <p align="RIGHT"><span lang="he">‎<a name="007">7</a> ‏וַיְקַדֵּ֣שׁ שְׁלֹמֹ֗ה אֶת־תּ֤וֹךְ הֶֽחָצֵר֙ אֲשֶׁר֙ לִפְנֵ֣י בֵית־יְהוָ֔ה כִּֽי־עָ֤שָׂה שָׁם֙ הָֽעֹל֔וֹת וְאֵ֖ת חֶלְבֵ֣י הַשְּׁלָמִ֑ים כִּֽי־מִזְבַּ֤ח הַנְּחֹ֙שֶׁת֙ אֲשֶׁ֣ר עָשָׂ֣ה שְׁלֹמֹ֔ה לֹ֣א יָכ֗וֹל לְהָכִ֛יל אֶת־הָעֹלָ֥ה וְאֶת־הַמִּנְחָ֖ה וְאֶת־הַחֲלָבִֽים׃ </span></p>
 <p align="RIGHT"><span lang="he">‎<a name="008">8</a> ‏וַיַּ֣עַשׂ שְׁלֹמֹ֣ה אֶת־הֶ֠חָג בָּעֵ֨ת הַהִ֜יא שִׁבְעַ֤ת יָמִים֙ וְכָל־יִשְׂרָאֵ֣ל עִמּ֔וֹ קָהָ֖ל גָּד֣וֹל מְאֹ֑ד מִלְּב֥וֹא חֲמָ֖ת עַד־נַ֥חַל מִצְרָֽיִם׃ </span></p>
 <p align="RIGHT"><span lang="he">‎<a name="009">9</a> ‏וַֽיַּעֲשׂ֛וּ בַּיּ֥וֹם הַשְּׁמִינִ֖י עֲצָ֑רֶת כִּ֣י׀ חֲנֻכַּ֣ת הַמִּזְבֵּ֗חַ עָשׂוּ֙ שִׁבְעַ֣ת יָמִ֔ים וְהֶחָ֖ג שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="010">10</a> ‏וּבְי֨וֹם עֶשְׂרִ֤ים וּשְׁלֹשָׁה֙ לַחֹ֣דֶשׁ הַשְּׁבִיעִ֔י שִׁלַּ֥ח אֶת־הָעָ֖ם לְאָהֳלֵיהֶ֑ם שְׂמֵחִים֙ וְט֣וֹבֵי לֵ֔ב עַל־הַטּוֹבָ֗ה אֲשֶׁ֨ר עָשָׂ֤ה יְהוָה֙ לְדָוִ֣יד וְלִשְׁלֹמֹ֔ה וּלְיִשְׂרָאֵ֖ל עַמּֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיְכַ֧ל שְׁלֹמֹ֛ה אֶת־בֵּ֥ית יְהוָ֖ה וְאֶת־בֵּ֣ית הַמֶּ֑לֶךְ וְאֵ֨ת כָּל־הַבָּ֜א עַל־לֵ֣ב שְׁלֹמֹ֗ה לַעֲשׂ֧וֹת בְּבֵית־יְהוָ֛ה וּבְבֵית֖וֹ הִצְלִֽיחַ׃ פ</span></p>
 <p align="RIGHT"><span lang="he">‎<a name="012">12</a> ‏וַיֵּרָ֧א יְהוָ֛ה אֶל־שְׁלֹמֹ֖ה בַּלָּ֑יְלָה וַיֹּ֣אמֶר ל֗וֹ שָׁמַ֙עְתִּי֙ אֶת־תְּפִלָּתֶ֔ךָ וּבָחַ֜רְתִּי בַּמָּק֥וֹם הַזֶּ֛ה לִ֖י לְבֵ֥ית זָֽבַח׃ </span></p>
 <p align="RIGHT"><span lang="he">‎<a name="013">13</a> ‏הֵ֣ן אֶֽעֱצֹ֤ר הַשָּׁמַ֙יִם֙ וְלֹֽא־יִהְיֶ֣ה מָטָ֔ר וְהֵן־אֲצַוֶּ֥ה עַל־חָגָ֖ב לֶאֱכ֣וֹל הָאָ֑רֶץ וְאִם־אֲשַׁלַּ֥ח דֶּ֖בֶר בְּעַמִּֽי׃ </span></p>
 <p align="RIGHT"><span lang="he">‎<a name="014">14</a> ‏וְיִכָּנְע֨וּ עַמִּ֜י אֲשֶׁ֧ר נִֽקְרָא־שְׁמִ֣י עֲלֵיהֶ֗ם וְיִֽתְפַּֽלְלוּ֙ וִֽיבַקְשׁ֣וּ פָנַ֔י וְיָשֻׁ֖בוּ מִדַּרְכֵיהֶ֣ם הָרָעִ֑ים וַאֲנִי֙ אֶשְׁמַ֣ע מִן־הַשָּׁמַ֔יִם וְאֶסְלַח֙ לְחַטָּאתָ֔ם וְאֶרְפָּ֖א אֶת־אַרְצָֽם׃ </span></p>
 <p align="RIGHT"><span lang="he">‎<a name="015">15</a> ‏עַתָּ֗ה עֵינַי֙ יִהְי֣וּ פְתֻח֔וֹת וְאָזְנַ֖י קַשֻּׁב֑וֹת לִתְפִלַּ֖ת הַמָּק֥וֹם הַזֶּֽה׃ </span></p>
 <p align="RIGHT"><span lang="he">‎<a name="016">16</a> ‏וְעַתָּ֗ה בָּחַ֤רְתִּי וְהִקְדַּ֙שְׁתִּי֙ אֶת־הַבַּ֣יִת הַזֶּ֔ה לִהְיוֹת־שְׁמִ֥י שָׁ֖ם עַד־עוֹלָ֑ם וְהָי֨וּ עֵינַ֧י וְלִבִּ֛י שָׁ֖ם כָּל־הַיָּמִֽים׃ </span></p>
 <p align="RIGHT"><span lang="he">‎<a name="017">17</a> ‏וְאַתָּ֞ה אִם־תֵּלֵ֣ךְ לְפָנַ֗י כַּאֲשֶׁ֤ר הָלַךְ֙ דָּוִ֣יד אָבִ֔יךָ וְלַעֲשׂ֕וֹת כְּכֹ֖ל אֲשֶׁ֣ר צִוִּיתִ֑יךָ וְחֻקַּ֥י וּמִשְׁפָּטַ֖י תִּשְׁמֽוֹר׃ </span></p>
 <p align="RIGHT"><span lang="he">‎<a name="018">18</a> ‏וַהֲקִ֣ימוֹתִ֔י אֵ֖ת כִּסֵּ֣א מַלְכוּתֶ֑ךָ כַּאֲשֶׁ֣ר כָּרַ֗תִּי לְדָוִ֤יד אָבִ֙יךָ֙ לֵאמֹ֔ר לֹֽא־יִכָּרֵ֤ת לְךָ֙ אִ֔ישׁ מוֹשֵׁ֖ל בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="019">19</a> ‏וְאִם־תְּשׁוּב֣וּן אַתֶּ֔ם וַעֲזַבְתֶּם֙ חֻקּוֹתַ֣י וּמִצְוֹתַ֔י אֲשֶׁ֥ר נָתַ֖תִּי לִפְנֵיכֶ֑ם וַהֲלַכְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ </span></p>
 <p align="RIGHT"><span lang="he">‎<a name="020">20</a> ‏וּנְתַשְׁתִּ֗ים מֵעַ֤ל אַדְמָתִי֙ אֲשֶׁ֣ר נָתַ֣תִּי לָהֶ֔ם וְאֶת־הַבַּ֤יִת הַזֶּה֙ אֲשֶׁ֣ר הִקְדַּ֣שְׁתִּי לִשְׁמִ֔י אַשְׁלִ֖יךְ מֵעַ֣ל פָּנָ֑י וְאֶתְּנֶ֛נּוּ לְמָשָׁ֥ל וְלִשְׁנִינָ֖ה בְּכָל־הָעַמִּֽים׃ </span></p>
 <p align="RIGHT"><span lang="he">‎<a name="021">21</a> ‏וְהַבַּ֤יִת הַזֶּה֙ אֲשֶׁ֣ר הָיָ֣ה עֶלְי֔וֹן לְכָל־עֹבֵ֥ר עָלָ֖יו יִשֹּׁ֑ם וְאָמַ֗ר בַּמֶּ֨ה עָשָׂ֤ה יְהוָה֙ כָּ֔כָה לָאָ֥רֶץ הַזֹּ֖את וְלַבַּ֥יִת הַזֶּֽה׃ </span></p>
 <p align="RIGHT"><span lang="he">‎<a name="022">22</a> ‏וְאָמְר֗וּ עַל֩ אֲשֶׁ֨ר עָֽזְב֜וּ אֶת־יְהוָ֣ה׀ אֱלֹהֵ֣י אֲבֹתֵיהֶ֗ם אֲשֶׁ֣ר הוֹצִיאָם֮ מֵאֶ֣רֶץ מִצְרַיִם֒ וַֽיַּחֲזִ֙יקוּ֙ בֵּאלֹהִ֣ים אֲחֵרִ֔ים וַיִּשְׁתַּחֲו֥וּ לָהֶ֖ם וַיַּֽעַבְד֑וּם עַל־כֵּן֙ הֵבִ֣יא עֲלֵיהֶ֔ם אֵ֥ת כָּל־הָרָעָ֖ה הַזֹּֽאת׃ פ</span></p>
 </td>
 <td width="50%">
 <p>1 ûḵəḵallwōṯ šəlōmōh ləhiṯəpallēl wəhā’ēš yārəḏâ mēhaššāmayim watō’ḵal hā‘ōlâ wəhazzəḇāḥîm ûḵəḇwōḏ yəhwâ mālē’ ’eṯ-habāyiṯ: </p>
 <p>2 wəlō’ yāḵəlû hakōhănîm lāḇwō’ ’el-bêṯ yəhwâ kî-mālē’ ḵəḇwōḏ-yəhwâ ’eṯ-bêṯ yəhwâ: </p>
 <p>3 wəḵōl| bənê yiśərā’ēl rō’îm bəreḏeṯ hā’ēš ûḵəḇwōḏ yəhwâ ‘al-habāyiṯ wayyiḵərə‘û ’apayim ’arəṣâ ‘al-hāriṣəfâ wayyišət<sup>a</sup>ḥăwû wəhwōḏwōṯ layhwâ kî ṭwōḇ kî lə‘wōlām ḥasədwō: </p>
 <p>4 wəhammeleḵə wəḵāl-hā‘ām zōḇəḥîm zeḇ<sup>a</sup>ḥ lifənê yəhwâ: s</p>
 <p>5 wayyizəb<sup>a</sup>ḥ hammeleḵə šəlōmōh ’eṯ-zeḇ<sup>a</sup>ḥ habāqār ‘eśərîm ûšənayim ’elef wəṣō’n mē’â wə‘eśərîm ’ālef wayy<sup>a</sup>ḥənəḵû ’eṯ-bêṯ hā’ĕlōhîm hammeleḵə wəḵāl-hā‘ām: </p>
 <p>6 wəhakōhănîm ‘al-mišəmərwōṯām ‘ōməḏîm wəhaləwîyim biḵəlê-šîr yəhwâ ’ăšer ‘āśâ dāwîḏ hammeleḵə ləhōḏwōṯ layhwâ kî-lə‘wōlām ḥasədwō bəhallēl dāwîḏ bəyāḏām wəhakōhănîm <font color="brown">m<sup>a</sup>ḥăṣōṣərîm</font> <font color="blue">m<sup>a</sup>ḥəṣərîm</font> neḡədām wəḵāl-yiśərā’ēl ‘ōməḏîm: s</p>
 <p>7 wayəqadēš šəlōmōh ’eṯ-twōḵə heḥāṣēr ’ăšer lifənê ḇêṯ-yəhwâ kî-‘āśâ šām hā‘ōlwōṯ wə’ēṯ ḥeləḇê haššəlāmîm kî-mizəb<sup>a</sup>ḥ hannəḥōšeṯ ’ăšer ‘āśâ šəlōmōh lō’ yāḵwōl ləhāḵîl ’eṯ-hā‘ōlâ wə’eṯ-hamminəḥâ wə’eṯ-h<sup>a</sup>ḥălāḇîm: </p>
 <p>8 wayy<sup>a</sup>‘aś šəlōmōh ’eṯ-heḥāḡ bā‘ēṯ hahî’ šiḇə‘aṯ yāmîm wəḵāl-yiśərā’ēl ‘immwō qâāl gāḏwōl mə’ōḏ milləḇwō’ ḥămāṯ ‘aḏ-n<sup>a</sup>ḥal miṣərāyim: </p>
 <p>9 wayy<sup>a</sup>‘ăśû bayywōm haššəmînî ‘ăṣāreṯ kî| ḥănukaṯ hammizəbēḥa ‘āśû šiḇə‘aṯ yāmîm wəheḥāḡ šiḇə‘aṯ yāmîm: </p>
 <p>10 ûḇəywōm ‘eśərîm ûšəlōšâ l<sup>a</sup>ḥōḏeš haššəḇî‘î šill<sup>a</sup>ḥ ’eṯ-hā‘ām lə’âŏlêhem śəmēḥîm wəṭwōḇê lēḇ ‘al-haṭṭwōḇâ ’ăšer ‘āśâ yəhwâ ləḏāwîḏ wəlišəlōmōh ûləyiśərā’ēl ‘ammwō: </p>
 <p>11 wayəḵal šəlōmōh ’eṯ-bêṯ yəhwâ wə’eṯ-bêṯ hammeleḵə wə’ēṯ kāl-habā’ ‘al-lēḇ šəlōmōh l<sup>a</sup>‘ăśwōṯ bəḇêṯ-yəhwâ ûḇəḇêṯwō hiṣəlîḥa: f</p>
 <p>12 wayyērā’ yəhwâ ’el-šəlōmōh ballāyəlâ wayyō’mer lwō šām<sup>a</sup>‘ətî ’eṯ-təfillāṯeḵā ûḇāḥarətî bammāqwōm hazzeh lî ləḇêṯ zāḇ<sup>a</sup>ḥ: </p>
 <p>13 hēn ’e‘ĕṣōr haššāmayim wəlō’-yihəyeh māṭār wəhēn-’ăṣaûeh ‘al-ḥāḡāḇ le’ĕḵwōl hā’āreṣ wə’im-’ăšall<sup>a</sup>ḥ deḇer bə‘ammî: </p>
 <p>14 wəyikānə‘û ‘ammî ’ăšer niqərā’-šəmî ‘ălêhem wəyiṯəpaləlû wîḇaqəšû fānay wəyāšuḇû midarəḵêhem hārā‘îm wa’ănî ’ešəm<sup>a</sup>‘ min-haššāmayim wə’esəl<sup>a</sup>ḥ ləḥaṭṭā’ṯām wə’erəpā’ ’eṯ-’arəṣām: </p>
 <p>15 ‘atâ ‘ênay yihəyû fəṯuḥwōṯ wə’āzənay qaššuḇwōṯ liṯəfillaṯ hammāqwōm hazzeh: </p>
 <p>16 wə‘atâ bāḥarətî wəhiqədašətî ’eṯ-habayiṯ hazzeh lihəywōṯ-šəmî šām ‘aḏ-‘wōlām wəhāyû ‘ênay wəlibî šām kāl-hayyāmîm: </p>
 <p>17 wə’atâ ’im-tēlēḵə ləfānay ka’ăšer hālaḵə dāwîḏ ’āḇîḵā wəl<sup>a</sup>‘ăśwōṯ kəḵōl ’ăšer ṣiûîṯîḵā wəḥuqqay ûmišəpāṭay tišəmwōr: </p>
 <p>18 wahăqîmwōṯî ’ēṯ kissē’ maləḵûṯeḵā ka’ăšer kāratî ləḏāwîḏ ’āḇîḵā lē’mōr lō’-yikārēṯ ləḵā ’îš mwōšēl bəyiśərā’ēl: </p>
 <p>19 wə’im-təšûḇûn ’atem w<sup>a</sup>‘ăzaḇətem ḥuqqwōṯay ûmiṣəwōṯay ’ăšer nāṯatî lifənêḵem wahălaḵətem w<sup>a</sup>‘ăḇaḏətem ’ĕlōhîm ’ăḥērîm wəhišət<sup>a</sup>ḥăwîṯem lâem: </p>
 <p>20 ûnəṯašətîm mē‘al ’aḏəmāṯî ’ăšer nāṯatî lâem wə’eṯ-habayiṯ hazzeh ’ăšer hiqədašətî lišəmî ’ašəlîḵə mē‘al pānāy wə’etənennû ləmāšāl wəlišənînâ bəḵāl-hā‘ammîm: </p>
 <p>21 wəhabayiṯ hazzeh ’ăšer hāyâ ‘eləywōn ləḵāl-‘ōḇēr ‘ālāyw yiššōm wə’āmar bammeh ‘āśâ yəhwâ kāḵâ lā’āreṣ hazzō’ṯ wəlabayiṯ hazzeh: </p>
 <p>22 wə’āmərû ‘al ’ăšer ‘āzəḇû ’eṯ-yəhwâ| ’ĕlōhê ’ăḇōṯêhem ’ăšer hwōṣî’ām mē’ereṣ miṣərayim wayy<sup>a</sup>ḥăzîqû bē’lōhîm ’ăḥērîm wayyišət<sup>a</sup>ḥăwû lâem wayy<sup>a</sup>‘aḇəḏûm ‘al-kēn hēḇî’ ‘ălêhem ’ēṯ kāl-hārā‘â hazzō’ṯ: f</p>
 </td>
 </tr></table>
 <p></p><hr>
 <center>
 <a href="ch2008.htm">Next: 2 Chronicles (2 Divrey Yamim) Chapter 8</a></center>
 </body>