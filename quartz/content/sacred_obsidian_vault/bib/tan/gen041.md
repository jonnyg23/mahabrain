<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen041.htm">Polyglot</a> 
 <a href="../kjv/gen041.htm">KJV</a> 
 <a href="../sep/gen041.htm">Sep</a> 
 <a href="../vul/gen041.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen040.htm">Previous</a> 
 <a href="gen042.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 41</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֕י מִקֵּ֖ץ שְׁנָתַ֣יִם יָמִ֑ים וּפַרְעֹ֣ה חֹלֵ֔ם וְהִנֵּ֖ה עֹמֵ֥ד עַל־הַיְאֹֽר׃ </span></p>
 <p align="RIGHT"><span lang="he">‎<a name="002">2</a> ‏וְהִנֵּ֣ה מִן־הַיְאֹ֗ר עֹלֹת֙ שֶׁ֣בַע פָּר֔וֹת יְפ֥וֹת מַרְאֶ֖ה וּבְרִיאֹ֣ת בָּשָׂ֑ר וַתִּרְעֶ֖ינָה בָּאָֽחוּ׃ </span></p>
 <p align="RIGHT"><span lang="he">‎<a name="003">3</a> ‏וְהִנֵּ֞ה שֶׁ֧בַע פָּר֣וֹת אֲחֵר֗וֹת עֹל֤וֹת אַחֲרֵיהֶן֙ מִן־הַיְאֹ֔ר רָע֥וֹת מַרְאֶ֖ה וְדַקּ֣וֹת בָּשָׂ֑ר וַֽתַּעֲמֹ֛דְנָה אֵ֥צֶל הַפָּר֖וֹת עַל־שְׂפַ֥ת הַיְאֹֽר׃ </span></p>
 <p align="RIGHT"><span lang="he">‎<a name="004">4</a> ‏וַתֹּאכַ֣לְנָה הַפָּר֗וֹת רָע֤וֹת הַמַּרְאֶה֙ וְדַקֹּ֣ת הַבָּשָׂ֔ר אֵ֚ת שֶׁ֣בַע הַפָּר֔וֹת יְפֹ֥ת הַמַּרְאֶ֖ה וְהַבְּרִיאֹ֑ת וַיִּיקַ֖ץ פַּרְעֹֽה׃ </span></p>
 <p align="RIGHT"><span lang="he">‎<a name="005">5</a> ‏וַיִּישָׁ֕ן וַֽיַּחֲלֹ֖ם שֵׁנִ֑ית וְהִנֵּ֣ה׀ שֶׁ֣בַע שִׁבֳּלִ֗ים עֹל֛וֹת בְּקָנֶ֥ה אֶחָ֖ד בְּרִיא֥וֹת וְטֹבֽוֹת׃ </span></p>
 <p align="RIGHT"><span lang="he">‎<a name="006">6</a> ‏וְהִנֵּה֙ שֶׁ֣בַע שִׁבֳּלִ֔ים דַּקּ֖וֹת וּשְׁדוּפֹ֣ת קָדִ֑ים צֹמְח֖וֹת אַחֲרֵיהֶֽן׃ </span></p>
 <p align="RIGHT"><span lang="he">‎<a name="007">7</a> ‏וַתִּבְלַ֙עְנָה֙ הַשִּׁבֳּלִ֣ים הַדַּקּ֔וֹת אֵ֚ת שֶׁ֣בַע הַֽשִּׁבֳּלִ֔ים הַבְּרִיא֖וֹת וְהַמְּלֵא֑וֹת וַיִּיקַ֥ץ פַּרְעֹ֖ה וְהִנֵּ֥ה חֲלֽוֹם׃ </span></p>
 <p align="RIGHT"><span lang="he">‎<a name="008">8</a> ‏וַיְהִ֤י בַבֹּ֙קֶר֙ וַתִּפָּ֣עֶם רוּח֔וֹ וַיִּשְׁלַ֗ח וַיִּקְרָ֛א אֶת־כָּל־חַרְטֻמֵּ֥י מִצְרַ֖יִם וְאֶת־כָּל־חֲכָמֶ֑יהָ וַיְסַפֵּ֨ר פַּרְעֹ֤ה לָהֶם֙ אֶת־חֲלֹמ֔וֹ וְאֵין־פּוֹתֵ֥ר אוֹתָ֖ם לְפַרְעֹֽה׃ </span></p>
 <p align="RIGHT"><span lang="he">‎<a name="009">9</a> ‏וַיְדַבֵּר֙ שַׂ֣ר הַמַּשְׁקִ֔ים אֶת־פַּרְעֹ֖ה לֵאמֹ֑ר אֶת־חֲטָאַ֕י אֲנִ֖י מַזְכִּ֥יר הַיּֽוֹם׃ </span></p>
 <p align="RIGHT"><span lang="he">‎<a name="010">10</a> ‏פַּרְעֹ֖ה קָצַ֣ף עַל־עֲבָדָ֑יו וַיִּתֵּ֨ן אֹתִ֜י בְּמִשְׁמַ֗ר בֵּ֚ית שַׂ֣ר הַטַּבָּחִ֔ים אֹתִ֕י וְאֵ֖ת שַׂ֥ר הָאֹפִֽים׃ </span></p>
 <p align="RIGHT"><span lang="he">‎<a name="011">11</a> ‏וַנַּֽחַלְמָ֥ה חֲל֛וֹם בְּלַ֥יְלָה אֶחָ֖ד אֲנִ֣י וָה֑וּא אִ֛ישׁ כְּפִתְר֥וֹן חֲלֹמ֖וֹ חָלָֽמְנוּ׃ </span></p>
 <p align="RIGHT"><span lang="he">‎<a name="012">12</a> ‏וְשָׁ֨ם אִתָּ֜נוּ נַ֣עַר עִבְרִ֗י עֶ֚בֶד לְשַׂ֣ר הַטַּבָּחִ֔ים וַנְּ֨סַפֶּר־ל֔וֹ<font color="red"><sup>1</sup></font> וַיִּפְתָּר־לָ֖נוּ אֶת־חֲלֹמֹתֵ֑ינוּ אִ֥ישׁ כַּחֲלֹמ֖וֹ פָּתָֽר׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֛י כַּאֲשֶׁ֥ר פָּֽתַר־לָ֖נוּ כֵּ֣ן הָיָ֑ה אֹתִ֛י הֵשִׁ֥יב עַל־כַּנִּ֖י וְאֹת֥וֹ תָלָֽה׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁלַ֤ח פַּרְעֹה֙ וַיִּקְרָ֣א אֶת־יוֹסֵ֔ף וַיְרִיצֻ֖הוּ מִן־הַבּ֑וֹר וַיְגַלַּח֙ וַיְחַלֵּ֣ף שִׂמְלֹתָ֔יו וַיָּבֹ֖א אֶל־פַּרְעֹֽה׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר פַּרְעֹה֙ אֶל־יוֹסֵ֔ף חֲל֣וֹם חָלַ֔מְתִּי וּפֹתֵ֖ר אֵ֣ין אֹת֑וֹ וַאֲנִ֗י שָׁמַ֤עְתִּי עָלֶ֙יךָ֙ לֵאמֹ֔ר תִּשְׁמַ֥ע חֲל֖וֹם לִפְתֹּ֥ר אֹתֽוֹ׃ </span></p>
 <p align="RIGHT"><span lang="he">‎<a name="016">16</a> ‏וַיַּ֨עַן יוֹסֵ֧ף אֶת־פַּרְעֹ֛ה לֵאמֹ֖ר בִּלְעָדָ֑י אֱלֹהִ֕ים יַעֲנֶ֖ה אֶת־שְׁל֥וֹם פַּרְעֹֽה׃ </span></p>
 <p align="RIGHT"><span lang="he">‎<a name="017">17</a> ‏וַיְדַבֵּ֥ר פַּרְעֹ֖ה אֶל־יוֹסֵ֑ף בַּחֲלֹמִ֕י הִנְנִ֥י עֹמֵ֖ד עַל־שְׂפַ֥ת הַיְאֹֽר׃ </span></p>
 <p align="RIGHT"><span lang="he">‎<a name="018">18</a> ‏וְהִנֵּ֣ה מִן־הַיְאֹ֗ר עֹלֹת֙ שֶׁ֣בַע פָּר֔וֹת בְּרִיא֥וֹת בָּשָׂ֖ר וִיפֹ֣ת תֹּ֑אַר וַתִּרְעֶ֖ינָה בָּאָֽחוּ׃ </span></p>
 <p align="RIGHT"><span lang="he">‎<a name="019">19</a> ‏וְהִנֵּ֞ה שֶֽׁבַע־פָּר֤וֹת אֲחֵרוֹת֙ עֹל֣וֹת אַחֲרֵיהֶ֔ן דַּלּ֨וֹת וְרָע֥וֹת תֹּ֛אַר מְאֹ֖ד וְרַקּ֣וֹת בָּשָׂ֑ר לֹֽא־רָאִ֧יתִי כָהֵ֛נָּה בְּכָל־אֶ֥רֶץ מִצְרַ֖יִם לָרֹֽעַ׃ </span></p>
 <p align="RIGHT"><span lang="he">‎<a name="020">20</a> ‏וַתֹּאכַ֙לְנָה֙ הַפָּר֔וֹת הָרַקּ֖וֹת וְהָרָע֑וֹת אֵ֣ת שֶׁ֧בַע הַפָּר֛וֹת הָרִאשֹׁנ֖וֹת הַבְּרִיאֹֽת׃ </span></p>
 <p align="RIGHT"><span lang="he">‎<a name="021">21</a> ‏וַתָּבֹ֣אנָה אֶל־קִרְבֶּ֗נָה וְלֹ֤א נוֹדַע֙ כִּי־בָ֣אוּ אֶל־קִרְבֶּ֔נָה וּמַרְאֵיהֶ֣ן רַ֔ע כַּאֲשֶׁ֖ר בַּתְּחִלָּ֑ה וָאִיקָֽץ׃ </span></p>
 <p align="RIGHT"><span lang="he">‎<a name="022">22</a> ‏וָאֵ֖רֶא בַּחֲלֹמִ֑י וְהִנֵּ֣ה׀ שֶׁ֣בַע שִׁבֳּלִ֗ים עֹלֹ֛ת בְּקָנֶ֥ה אֶחָ֖ד מְלֵאֹ֥ת וְטֹבֽוֹת׃ </span></p>
 <p align="RIGHT"><span lang="he">‎<a name="023">23</a> ‏וְהִנֵּה֙ שֶׁ֣בַע שִׁבֳּלִ֔ים צְנֻמ֥וֹת דַּקּ֖וֹת שְׁדֻפ֣וֹת קָדִ֑ים צֹמְח֖וֹת אַחֲרֵיהֶֽם׃ </span></p>
 <p align="RIGHT"><span lang="he">‎<a name="024">24</a> ‏וַתִּבְלַ֙עְןָ֙ הָשִׁבֳּלִ֣ים<font color="red"><sup>1</sup></font> הַדַּקֹּ֔ת אֵ֛ת שֶׁ֥בַע הַֽשִׁבֳּלִ֖ים הַטֹּב֑וֹת וָֽאֹמַר֙ אֶל־הַֽחַרְטֻמִּ֔ים וְאֵ֥ין מַגִּ֖יד לִֽי׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֤אמֶר יוֹסֵף֙ אֶל־פַּרְעֹ֔ה חֲל֥וֹם פַּרְעֹ֖ה אֶחָ֣ד ה֑וּא אֵ֣ת אֲשֶׁ֧ר הָאֱלֹהִ֛ים עֹשֶׂ֖ה הִגִּ֥יד לְפַרְעֹֽה׃ </span></p>
 <p align="RIGHT"><span lang="he">‎<a name="026">26</a> ‏שֶׁ֧בַע פָּרֹ֣ת הַטֹּבֹ֗ת שֶׁ֤בַע שָׁנִים֙ הֵ֔נָּה וְשֶׁ֤בַע הַֽשִּׁבֳּלִים֙<font color="red"><sup>3</sup></font> הַטֹּבֹ֔ת שֶׁ֥בַע שָׁנִ֖ים הֵ֑נָּה חֲל֖וֹם אֶחָ֥ד הֽוּא׃ </span></p>
 <p align="RIGHT"><span lang="he">‎<a name="027">27</a> ‏וְשֶׁ֣בַע הַ֠פָּרוֹת הָֽרַקּ֨וֹת וְהָרָעֹ֜ת הָעֹלֹ֣ת אַחֲרֵיהֶ֗ן שֶׁ֤בַע שָׁנִים֙ הֵ֔נָּה וְשֶׁ֤בַע הַֽשִׁבֳּלִים֙ הָרֵק֔וֹת שְׁדֻפ֖וֹת הַקָּדִ֑ים יִהְי֕וּ שֶׁ֖בַע שְׁנֵ֥י רָעָֽב׃ </span></p>
 <p align="RIGHT"><span lang="he">‎<a name="028">28</a> ‏ה֣וּא הַדָּבָ֔ר אֲשֶׁ֥ר דִּבַּ֖רְתִּי אֶל־פַּרְעֹ֑ה אֲשֶׁ֧ר הָאֱלֹהִ֛ים עֹשֶׂ֖ה הֶרְאָ֥ה אֶת־פַּרְעֹֽה׃ </span></p>
 <p align="RIGHT"><span lang="he">‎<a name="029">29</a> ‏הִנֵּ֛ה שֶׁ֥בַע שָׁנִ֖ים בָּא֑וֹת שָׂבָ֥ע גָּד֖וֹל בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="030">30</a> ‏וְ֠קָמוּ שֶׁ֨בַע שְׁנֵ֤י רָעָב֙ אַחֲרֵיהֶ֔ן וְנִשְׁכַּ֥ח כָּל־הַשָּׂבָ֖ע בְּאֶ֣רֶץ מִצְרָ֑יִם וְכִלָּ֥ה הָרָעָ֖ב אֶת־הָאָֽרֶץ׃ </span></p>
 <p align="RIGHT"><span lang="he">‎<a name="031">31</a> ‏וְלֹֽא־יִוָּדַ֤ע הַשָּׂבָע֙ בָּאָ֔רֶץ מִפְּנֵ֛י הָרָעָ֥ב הַה֖וּא אַחֲרֵי־כֵ֑ן כִּֽי־כָבֵ֥ד ה֖וּא מְאֹֽד׃ </span></p>
 <p align="RIGHT"><span lang="he">‎<a name="032">32</a> ‏וְעַ֨ל הִשָּׁנ֧וֹת הַחֲל֛וֹם אֶל־פַּרְעֹ֖ה פַּעֲמָ֑יִם כִּֽי־נָכ֤וֹן הַדָּבָר֙ מֵעִ֣ם הָאֱלֹהִ֔ים וּמְמַהֵ֥ר הָאֱלֹהִ֖ים לַעֲשֹׂתֽוֹ׃ </span></p>
 <p align="RIGHT"><span lang="he">‎<a name="033">33</a> ‏וְעַתָּה֙ יֵרֶ֣א פַרְעֹ֔ה אִ֖ישׁ נָב֣וֹן וְחָכָ֑ם וִישִׁיתֵ֖הוּ עַל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="034">34</a> ‏יַעֲשֶׂ֣ה פַרְעֹ֔ה וְיַפְקֵ֥ד פְּקִדִ֖ים עַל־הָאָ֑רֶץ וְחִמֵּשׁ֙ אֶת־אֶ֣רֶץ מִצְרַ֔יִם בְּשֶׁ֖בַע שְׁנֵ֥י הַשָּׂבָֽע׃ </span></p>
 <p align="RIGHT"><span lang="he">‎<a name="035">35</a> ‏וְיִקְבְּצ֗וּ אֶת־כָּל־אֹ֙כֶל֙ הַשָּׁנִ֣ים הַטֹּבֹ֔ת הַבָּאֹ֖ת הָאֵ֑לֶּה וְיִצְבְּרוּ־בָ֞ר תַּ֧חַת יַד־פַּרְעֹ֛ה אֹ֥כֶל בֶּעָרִ֖ים וְשָׁמָֽרוּ׃ </span></p>
 <p align="RIGHT"><span lang="he">‎<a name="036">36</a> ‏וְהָיָ֨ה הָאֹ֤כֶל לְפִקָּדוֹן֙ לָאָ֔רֶץ לְשֶׁ֙בַע֙ שְׁנֵ֣י הָרָעָ֔ב אֲשֶׁ֥ר תִּהְיֶ֖יןָ בְּאֶ֣רֶץ מִצְרָ֑יִם וְלֹֽא־תִכָּרֵ֥ת הָאָ֖רֶץ בָּרָעָֽב׃ </span></p>
 <p align="RIGHT"><span lang="he">‎<a name="037">37</a> ‏וַיִּיטַ֥ב הַדָּבָ֖ר בְּעֵינֵ֣י פַרְעֹ֑ה וּבְעֵינֵ֖י כָּל־עֲבָדָֽיו׃ </span></p>
 <p align="RIGHT"><span lang="he">‎<a name="038">38</a> ‏וַיֹּ֥אמֶר פַּרְעֹ֖ה אֶל־עֲבָדָ֑יו הֲנִמְצָ֣א כָזֶ֔ה אִ֕ישׁ אֲשֶׁ֛ר ר֥וּחַ אֱלֹהִ֖ים בּֽוֹ׃ </span></p>
 <p align="RIGHT"><span lang="he">‎<a name="039">39</a> ‏וַיֹּ֤אמֶר פַּרְעֹה֙ אֶל־יוֹסֵ֔ף אַחֲרֵ֨י הוֹדִ֧יעַ אֱלֹהִ֛ים אוֹתְךָ֖ אֶת־כָּל־זֹ֑את אֵין־נָב֥וֹן וְחָכָ֖ם כָּמֽוֹךָ׃ </span></p>
 <p align="RIGHT"><span lang="he">‎<a name="040">40</a> ‏אַתָּה֙ תִּהְיֶ֣ה עַל־בֵּיתִ֔י וְעַל־פִּ֖יךָ יִשַּׁ֣ק כָּל־עַמִּ֑י רַ֥ק הַכִּסֵּ֖א אֶגְדַּ֥ל מִמֶּֽךָּ׃ </span></p>
 <p align="RIGHT"><span lang="he">‎<a name="041">41</a> ‏וַיֹּ֥אמֶר פַּרְעֹ֖ה אֶל־יוֹסֵ֑ף רְאֵה֙ נָתַ֣תִּי אֹֽתְךָ֔ עַ֖ל כָּל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="042">42</a> ‏וַיָּ֨סַר פַּרְעֹ֤ה אֶת־טַבַּעְתּוֹ֙ מֵעַ֣ל יָד֔וֹ וַיִּתֵּ֥ן אֹתָ֖הּ עַל־יַ֣ד יוֹסֵ֑ף וַיַּלְבֵּ֤שׁ אֹתוֹ֙ בִּגְדֵי־שֵׁ֔שׁ וַיָּ֛שֶׂם רְבִ֥ד הַזָּהָ֖ב עַל־צַוָּארֽוֹ׃ </span></p>
 <p align="RIGHT"><span lang="he">‎<a name="043">43</a> ‏וַיַּרְכֵּ֣ב אֹת֗וֹ בְּמִרְכֶּ֤בֶת הַמִּשְׁנֶה֙ אֲשֶׁר־ל֔וֹ וַיִּקְרְא֥וּ לְפָנָ֖יו אַבְרֵ֑ךְ וְנָת֣וֹן אֹת֔וֹ עַ֖ל כָּל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="044">44</a> ‏וַיֹּ֧אמֶר פַּרְעֹ֛ה אֶל־יוֹסֵ֖ף אֲנִ֣י פַרְעֹ֑ה וּבִלְעָדֶ֗יךָ לֹֽא־יָרִ֨ים אִ֧ישׁ אֶת־יָד֛וֹ וְאֶת־רַגְל֖וֹ בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="045">45</a> ‏וַיִּקְרָ֨א פַרְעֹ֣ה שֵׁם־יוֹסֵף֮ צָֽפְנַ֣ת פַּעְנֵחַ֒ וַיִּתֶּן־ל֣וֹ אֶת־אָֽסְנַ֗ת בַּת־פּ֥וֹטִי פֶ֛רַע כֹּהֵ֥ן אֹ֖ן לְאִשָּׁ֑ה וַיֵּצֵ֥א יוֹסֵ֖ף עַל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="046">46</a> ‏וְיוֹסֵף֙ בֶּן־שְׁלֹשִׁ֣ים שָׁנָ֔ה בְּעָמְד֕וֹ לִפְנֵ֖י פַּרְעֹ֣ה מֶֽלֶךְ־מִצְרָ֑יִם וַיֵּצֵ֤א יוֹסֵף֙ מִלִּפְנֵ֣י פַרְעֹ֔ה וַֽיַּעְבֹ֖ר<font color="red"><sup>1</sup></font> בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="047">47</a> ‏וַתַּ֣עַשׂ הָאָ֔רֶץ בְּשֶׁ֖בַע שְׁנֵ֣י הַשָּׂבָ֑ע לִקְמָצִֽים׃ </span></p>
 <p align="RIGHT"><span lang="he">‎<a name="048">48</a> ‏וַיִּקְבֹּ֞ץ אֶת־כָּל־אֹ֣כֶל׀ שֶׁ֣בַע שָׁנִ֗ים אֲשֶׁ֤ר הָיוּ֙ בְּאֶ֣רֶץ מִצְרַ֔יִם וַיִּתֶּן־אֹ֖כֶל בֶּעָרִ֑ים אֹ֧כֶל שְׂדֵה־הָעִ֛יר אֲשֶׁ֥ר סְבִיבֹתֶ֖יהָ נָתַ֥ן בְּתוֹכָֽהּ׃ </span></p>
 <p align="RIGHT"><span lang="he">‎<a name="049">49</a> ‏וַיִּצְבֹּ֨ר יוֹסֵ֥ף בָּ֛ר כְּח֥וֹל הַיָּ֖ם הַרְבֵּ֣ה מְאֹ֑ד עַ֛ד כִּי־חָדַ֥ל לִסְפֹּ֖ר כִּי־אֵ֥ין מִסְפָּֽר׃ </span></p>
 <p align="RIGHT"><span lang="he">‎<a name="050">50</a> ‏וּלְיוֹסֵ֤ף יֻלַּד֙ שְׁנֵ֣י בָנִ֔ים בְּטֶ֥רֶם תָּב֖וֹא שְׁנַ֣ת הָרָעָ֑ב אֲשֶׁ֤ר יָֽלְדָה־לּוֹ֙ אָֽסְנַ֔ת בַּת־פּ֥וֹטִי פֶ֖רַע כֹּהֵ֥ן אֽוֹן׃ </span></p>
 <p align="RIGHT"><span lang="he">‎<a name="051">51</a> ‏וַיִּקְרָ֥א יוֹסֵ֛ף אֶת־שֵׁ֥ם הַבְּכ֖וֹר מְנַשֶּׁ֑ה כִּֽי־נַשַּׁ֤נִי אֱלֹהִים֙ אֶת־כָּל־עֲמָלִ֔י וְאֵ֖ת כָּל־בֵּ֥ית אָבִֽי׃ </span></p>
 <p align="RIGHT"><span lang="he">‎<a name="052">52</a> ‏וְאֵ֛ת שֵׁ֥ם הַשֵּׁנִ֖י קָרָ֣א אֶפְרָ֑יִם כִּֽי־הִפְרַ֥נִי אֱלֹהִ֖ים בְּאֶ֥רֶץ עָנְיִֽי׃ </span></p>
 <p align="RIGHT"><span lang="he">‎<a name="053">53</a> ‏וַתִּכְלֶ֕ינָה שֶׁ֖בַע שְׁנֵ֣י הַשָּׂבָ֑ע אֲשֶׁ֥ר הָיָ֖ה בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="054">54</a> ‏וַתְּחִלֶּ֜ינָה שֶׁ֣בַע שְׁנֵ֤י הָרָעָב֙ לָב֔וֹא כַּאֲשֶׁ֖ר אָמַ֣ר יוֹסֵ֑ף וַיְהִ֤י רָעָב֙ בְּכָל־הָ֣אֲרָצ֔וֹת וּבְכָל־אֶ֥רֶץ מִצְרַ֖יִם הָ֥יָה לָֽחֶם׃ </span></p>
 <p align="RIGHT"><span lang="he">‎<a name="055">55</a> ‏וַתִּרְעַב֙ כָּל־אֶ֣רֶץ מִצְרַ֔יִם וַיִּצְעַ֥ק הָעָ֛ם אֶל־פַּרְעֹ֖ה לַלָּ֑חֶם וַיֹּ֨אמֶר פַּרְעֹ֤ה לְכָל־מִצְרַ֙יִם֙ לְכ֣וּ אֶל־יוֹסֵ֔ף אֲשֶׁר־יֹאמַ֥ר לָכֶ֖ם תַּעֲשֽׂוּ׃ </span></p>
 <p align="RIGHT"><span lang="he">‎<a name="056">56</a> ‏וְהָרָעָ֣ב הָיָ֔ה עַ֖ל כָּל־פְּנֵ֣י הָאָ֑רֶץ וַיִּפְתַּ֨ח יוֹסֵ֜ף אֶֽת־כָּל־אֲשֶׁ֤ר בָּהֶם֙ וַיִּשְׁבֹּ֣ר לְמִצְרַ֔יִם וַיֶּחֱזַ֥ק הָֽרָעָ֖ב בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="057">57</a> ‏וְכָל־הָאָ֙רֶץ֙ בָּ֣אוּ מִצְרַ֔יְמָה לִשְׁבֹּ֖ר אֶל־יוֹסֵ֑ף כִּֽי־חָזַ֥ק הָרָעָ֖ב בְּכָל־הָאָֽרֶץ׃ </span></p>
 </td>
 <td width="50%">
 <p>1 wayəhî miqqēṣ šənāṯayim yāmîm ûfarə‘ōh ḥōlēm wəhinnēh ‘ōmēḏ ‘al-hayə’ōr: </p>
 <p>2 wəhinnēh min-hayə’ōr ‘ōlōṯ šeḇ<sup>a</sup>‘ pārwōṯ yəfwōṯ marə’eh ûḇərî’ōṯ bāśār watirə‘eynâ bā’āḥû: </p>
 <p>3 wəhinnēh šeḇ<sup>a</sup>‘ pārwōṯ ’ăḥērwōṯ ‘ōlwōṯ ’<sup>a</sup>ḥărêhen min-hayə’ōr rā‘wōṯ marə’eh wəḏaqqwōṯ bāśār wat<sup>a</sup>‘ămōḏənâ ’ēṣel hapārwōṯ ‘al-śəfaṯ hayə’ōr: </p>
 <p>4 watō’ḵalənâ hapārwōṯ rā‘wōṯ hammarə’eh wəḏaqqōṯ habāśār ’ēṯ šeḇ<sup>a</sup>‘ hapārwōṯ yəfōṯ hammarə’eh wəhabərî’ōṯ wayyîqaṣ parə‘ōh: </p>
 <p>5 wayyîšān wayy<sup>a</sup>ḥălōm šēnîṯ wəhinnēh| šeḇ<sup>a</sup>‘ šibŏlîm ‘ōlwōṯ bəqāneh ’eḥāḏ bərî’wōṯ wəṭōḇwōṯ: </p>
 <p>6 wəhinnēh šeḇ<sup>a</sup>‘ šibŏlîm daqqwōṯ ûšəḏûfōṯ qāḏîm ṣōməḥwōṯ ’<sup>a</sup>ḥărêhen: </p>
 <p>7 watiḇəl<sup>a</sup>‘ənâ haššibŏlîm hadaqqwōṯ ’ēṯ šeḇ<sup>a</sup>‘ haššibŏlîm habərî’wōṯ wəhamməlē’wōṯ wayyîqaṣ parə‘ōh wəhinnēh ḥălwōm: </p>
 <p>8 wayəhî ḇabōqer watipā‘em rûḥwō wayyišəl<sup>a</sup>ḥ wayyiqərā’ ’eṯ-kāl-ḥarəṭummê miṣərayim wə’eṯ-kāl-ḥăḵāmeyhā wayəsapēr parə‘ōh lâem ’eṯ-ḥălōmwō wə’ên-pwōṯēr ’wōṯām ləfarə‘ōh: </p>
 <p>9 wayəḏabēr śar hammašəqîm ’eṯ-parə‘ōh lē’mōr ’eṯ-ḥăṭā’ay ’ănî mazəkîr hayywōm: </p>
 <p>10 parə‘ōh qāṣaf ‘al-‘ăḇāḏāyw wayyitēn ’ōṯî bəmišəmar bêṯ śar haṭṭabāḥîm ’ōṯî wə’ēṯ śar hā’ōfîm: </p>
 <p>11 wann<sup>a</sup>ḥaləmâ ḥălwōm bəlayəlâ ’eḥāḏ ’ănî wâû’ ’îš kəfiṯərwōn ḥălōmwō ḥālāmənû: </p>
 <p>12 wəšām ’itānû n<sup>a</sup>‘ar ‘iḇərî ‘eḇeḏ ləśar haṭṭabāḥîm wannəsaper-lwō<font color="red"><sup>1</sup></font> wayyifətār-lānû ’eṯ-ḥălōmōṯênû ’îš k<sup>a</sup>ḥălōmwō pāṯār: </p>
 <p>13 wayəhî ka’ăšer pāṯar-lānû kēn hāyâ ’ōṯî hēšîḇ ‘al-kannî wə’ōṯwō ṯālâ: </p>
 <p>14 wayyišəl<sup>a</sup>ḥ parə‘ōh wayyiqərā’ ’eṯ-ywōsēf wayərîṣuhû min-habwōr wayəḡall<sup>a</sup>ḥ wayəḥallēf śiməlōṯāyw wayyāḇō’ ’el-parə‘ōh: </p>
 <p>15 wayyō’mer parə‘ōh ’el-ywōsēf ḥălwōm ḥālamətî ûfōṯēr ’ên ’ōṯwō wa’ănî šām<sup>a</sup>‘ətî ‘āleyḵā lē’mōr tišəm<sup>a</sup>‘ ḥălwōm lifətōr ’ōṯwō: </p>
 <p>16 wayy<sup>a</sup>‘an ywōsēf ’eṯ-parə‘ōh lē’mōr bilə‘āḏāy ’ĕlōhîm y<sup>a</sup>‘ăneh ’eṯ-šəlwōm parə‘ōh: </p>
 <p>17 wayəḏabēr parə‘ōh ’el-ywōsēf b<sup>a</sup>ḥălōmî hinənî ‘ōmēḏ ‘al-śəfaṯ hayə’ōr: </p>
 <p>18 wəhinnēh min-hayə’ōr ‘ōlōṯ šeḇ<sup>a</sup>‘ pārwōṯ bərî’wōṯ bāśār wîfōṯ tō’ar watirə‘eynâ bā’āḥû: </p>
 <p>19 wəhinnēh šeḇ<sup>a</sup>‘-pārwōṯ ’ăḥērwōṯ ‘ōlwōṯ ’<sup>a</sup>ḥărêhen dallwōṯ wərā‘wōṯ tō’ar mə’ōḏ wəraqqwōṯ bāśār lō’-rā’îṯî ḵâēnnâ bəḵāl-’ereṣ miṣərayim lārō‘a: </p>
 <p>20 watō’ḵalənâ hapārwōṯ hāraqqwōṯ wəhārā‘wōṯ ’ēṯ šeḇ<sup>a</sup>‘ hapārwōṯ hāri’šōnwōṯ habərî’ōṯ: </p>
 <p>21 watāḇō’nâ ’el-qirəbenâ wəlō’ nwōḏ<sup>a</sup>‘ kî-ḇā’û ’el-qirəbenâ ûmarə’êhen r<sup>a</sup>‘ ka’ăšer batəḥillâ wā’îqāṣ: </p>
 <p>22 wā’ēre’ b<sup>a</sup>ḥălōmî wəhinnēh| šeḇ<sup>a</sup>‘ šibŏlîm ‘ōlōṯ bəqāneh ’eḥāḏ məlē’ōṯ wəṭōḇwōṯ: </p>
 <p>23 wəhinnēh šeḇ<sup>a</sup>‘ šibŏlîm ṣənumwōṯ daqqwōṯ šəḏufwōṯ qāḏîm ṣōməḥwōṯ ’<sup>a</sup>ḥărêhem: </p>
 <p>24 watiḇəl<sup>a</sup>‘ənā hāšibŏlîm<font color="red"><sup>1</sup></font> hadaqqōṯ ’ēṯ šeḇ<sup>a</sup>‘ hašibŏlîm haṭṭōḇwōṯ wā’ōmar ’el-h<sup>a</sup>ḥarəṭummîm wə’ên magîḏ lî: </p>
 <p>25 wayyō’mer ywōsēf ’el-parə‘ōh ḥălwōm parə‘ōh ’eḥāḏ hû’ ’ēṯ ’ăšer hā’ĕlōhîm ‘ōśeh higîḏ ləfarə‘ōh: </p>
 <p>26 šeḇ<sup>a</sup>‘ pārōṯ haṭṭōḇōṯ šeḇ<sup>a</sup>‘ šānîm hēnnâ wəšeḇ<sup>a</sup>‘ haššibŏlîm<font color="red"><sup>3</sup></font> haṭṭōḇōṯ šeḇ<sup>a</sup>‘ šānîm hēnnâ ḥălwōm ’eḥāḏ hû’: </p>
 <p>27 wəšeḇ<sup>a</sup>‘ hapārwōṯ hāraqqwōṯ wəhārā‘ōṯ hā‘ōlōṯ ’<sup>a</sup>ḥărêhen šeḇ<sup>a</sup>‘ šānîm hēnnâ wəšeḇ<sup>a</sup>‘ hašibŏlîm hārēqwōṯ šəḏufwōṯ haqqāḏîm yihəyû šeḇ<sup>a</sup>‘ šənê rā‘āḇ: </p>
 <p>28 hû’ hadāḇār ’ăšer dibarətî ’el-parə‘ōh ’ăšer hā’ĕlōhîm ‘ōśeh herə’â ’eṯ-parə‘ōh: </p>
 <p>29 hinnēh šeḇ<sup>a</sup>‘ šānîm bā’wōṯ śāḇā‘ gāḏwōl bəḵāl-’ereṣ miṣərāyim: </p>
 <p>30 wəqāmû šeḇ<sup>a</sup>‘ šənê rā‘āḇ ’<sup>a</sup>ḥărêhen wənišək<sup>a</sup>ḥ kāl-haśśāḇā‘ bə’ereṣ miṣərāyim wəḵillâ hārā‘āḇ ’eṯ-hā’āreṣ: </p>
 <p>31 wəlō’-yiûāḏ<sup>a</sup>‘ haśśāḇā‘ bā’āreṣ mipənê hārā‘āḇ hahû’ ’<sup>a</sup>ḥărê-ḵēn kî-ḵāḇēḏ hû’ mə’ōḏ: </p>
 <p>32 wə‘al hiššānwōṯ h<sup>a</sup>ḥălwōm ’el-parə‘ōh p<sup>a</sup>‘ămāyim kî-nāḵwōn hadāḇār mē‘im hā’ĕlōhîm ûməmahēr hā’ĕlōhîm l<sup>a</sup>‘ăśōṯwō: </p>
 <p>33 wə‘atâ yēre’ farə‘ōh ’îš nāḇwōn wəḥāḵām wîšîṯēhû ‘al-’ereṣ miṣərāyim: </p>
 <p>34 y<sup>a</sup>‘ăśeh farə‘ōh wəyafəqēḏ pəqiḏîm ‘al-hā’āreṣ wəḥimmēš ’eṯ-’ereṣ miṣərayim bəšeḇ<sup>a</sup>‘ šənê haśśāḇā‘: </p>
 <p>35 wəyiqəbəṣû ’eṯ-kāl-’ōḵel haššānîm haṭṭōḇōṯ habā’ōṯ hā’ēlleh wəyiṣəbərû-ḇār t<sup>a</sup>ḥaṯ yaḏ-parə‘ōh ’ōḵel be‘ārîm wəšāmārû: </p>
 <p>36 wəhāyâ hā’ōḵel ləfiqqāḏwōn lā’āreṣ ləšeḇ<sup>a</sup>‘ šənê hārā‘āḇ ’ăšer tihəyeynā bə’ereṣ miṣərāyim wəlō’-ṯikārēṯ hā’āreṣ bārā‘āḇ: </p>
 <p>37 wayyîṭaḇ hadāḇār bə‘ênê farə‘ōh ûḇə‘ênê kāl-‘ăḇāḏāyw: </p>
 <p>38 wayyō’mer parə‘ōh ’el-‘ăḇāḏāyw hăniməṣā’ ḵāzeh ’îš ’ăšer rûḥa ’ĕlōhîm bwō: </p>
 <p>39 wayyō’mer parə‘ōh ’el-ywōsēf ’<sup>a</sup>ḥărê hwōḏî‘a ’ĕlōhîm ’wōṯəḵā ’eṯ-kāl-zō’ṯ ’ên-nāḇwōn wəḥāḵām kāmwōḵā: </p>
 <p>40 ’atâ tihəyeh ‘al-bêṯî wə‘al-pîḵā yiššaq kāl-‘ammî raq hakissē’ ’eḡədal mimmeḵḵā: </p>
 <p>41 wayyō’mer parə‘ōh ’el-ywōsēf rə’ēh nāṯatî ’ōṯəḵā ‘al kāl-’ereṣ miṣərāyim: </p>
 <p>42 wayyāsar parə‘ōh ’eṯ-ṭab<sup>a</sup>‘ətwō mē‘al yāḏwō wayyitēn ’ōṯāh ‘al-yaḏ ywōsēf wayyaləbēš ’ōṯwō biḡəḏê-šēš wayyāśem rəḇiḏ hazzâāḇ ‘al-ṣaûā’rwō: </p>
 <p>43 wayyarəkēḇ ’ōṯwō bəmirəkeḇeṯ hammišəneh ’ăšer-lwō wayyiqərə’û ləfānāyw ’aḇərēḵə wənāṯwōn ’ōṯwō ‘al kāl-’ereṣ miṣərāyim: </p>
 <p>44 wayyō’mer parə‘ōh ’el-ywōsēf ’ănî farə‘ōh ûḇilə‘āḏeyḵā lō’-yārîm ’îš ’eṯ-yāḏwō wə’eṯ-raḡəlwō bəḵāl-’ereṣ miṣərāyim: </p>
 <p>45 wayyiqərā’ farə‘ōh šēm-ywōsēf ṣāfənaṯ p<sup>a</sup>‘ənēḥa wayyiten-lwō ’eṯ-’āsənaṯ baṯ-pwōṭî fer<sup>a</sup>‘ kōhēn ’ōn lə’iššâ wayyēṣē’ ywōsēf ‘al-’ereṣ miṣərāyim: </p>
 <p>46 wəywōsēf ben-šəlōšîm šānâ bə‘āməḏwō lifənê parə‘ōh meleḵə-miṣərāyim wayyēṣē’ ywōsēf millifənê farə‘ōh wayy<sup>a</sup>‘əḇōr<font color="red"><sup>1</sup></font> bəḵāl-’ereṣ miṣərāyim: </p>
 <p>47 wat<sup>a</sup>‘aś hā’āreṣ bəšeḇ<sup>a</sup>‘ šənê haśśāḇā‘ liqəmāṣîm: </p>
 <p>48 wayyiqəbōṣ ’eṯ-kāl-’ōḵel| šeḇ<sup>a</sup>‘ šānîm ’ăšer hāyû bə’ereṣ miṣərayim wayyiten-’ōḵel be‘ārîm ’ōḵel śəḏēh-hā‘îr ’ăšer səḇîḇōṯeyhā nāṯan bəṯwōḵāh: </p>
 <p>49 wayyiṣəbōr ywōsēf bār kəḥwōl hayyām harəbēh mə’ōḏ ‘aḏ kî-ḥāḏal lisəpōr kî-’ên misəpār: </p>
 <p>50 ûləywōsēf yullaḏ šənê ḇānîm bəṭerem tāḇwō’ šənaṯ hārā‘āḇ ’ăšer yāləḏâ-llwō ’āsənaṯ baṯ-pwōṭî fer<sup>a</sup>‘ kōhēn ’wōn: </p>
 <p>51 wayyiqərā’ ywōsēf ’eṯ-šēm habəḵwōr mənaššeh kî-naššanî ’ĕlōhîm ’eṯ-kāl-‘ămālî wə’ēṯ kāl-bêṯ ’āḇî: </p>
 <p>52 wə’ēṯ šēm haššēnî qārā’ ’efərāyim kî-hifəranî ’ĕlōhîm bə’ereṣ ‘ānəyî: </p>
 <p>53 watiḵəleynâ šeḇ<sup>a</sup>‘ šənê haśśāḇā‘ ’ăšer hāyâ bə’ereṣ miṣərāyim: </p>
 <p>54 watəḥilleynâ šeḇ<sup>a</sup>‘ šənê hārā‘āḇ lāḇwō’ ka’ăšer ’āmar ywōsēf wayəhî rā‘āḇ bəḵāl-hā’ărāṣwōṯ ûḇəḵāl-’ereṣ miṣərayim hāyâ lāḥem: </p>
 <p>55 watirə‘aḇ kāl-’ereṣ miṣərayim wayyiṣə‘aq hā‘ām ’el-parə‘ōh lallāḥem wayyō’mer parə‘ōh ləḵāl-miṣərayim ləḵû ’el-ywōsēf ’ăšer-yō’mar lāḵem t<sup>a</sup>‘ăśû: </p>
 <p>56 wəhārā‘āḇ hāyâ ‘al kāl-pənê hā’āreṣ wayyifət<sup>a</sup>ḥ ywōsēf ’eṯ-kāl-’ăšer bâem wayyišəbōr ləmiṣərayim wayyeḥĕzaq hārā‘āḇ bə’ereṣ miṣərāyim: </p>
 <p>57 wəḵāl-hā’āreṣ bā’û miṣərayəmâ lišəbōr ’el-ywōsēf kî-ḥāzaq hārā‘āḇ bəḵāl-hā’āreṣ: </p>
 </td>
 </tr></table>
 <p></p><hr>
 <center>
 <a href="gen042.htm">Next: Genesis (Bereshit) Chapter 42</a></center>
 </body>