<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg003.htm">Polyglot</a> 
 <a href="../kjv/jdg003.htm">KJV</a> 
 <a href="../sep/jdb003.htm">Sep:JdB</a> 
 <a href="../sep/jda003.htm">Sep:JdA</a> 
 <a href="../vul/jdg003.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg002.htm">Previous</a> 
 <a href="jdg004.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֤לֶּה הַגּוֹיִם֙ אֲשֶׁ֣ר הִנִּ֣יחַ יְהוָ֔ה לְנַסּ֥וֹת בָּ֖ם אֶת־יִשְׂרָאֵ֑ל אֵ֚ת כָּל־אֲשֶׁ֣ר לֹֽא־יָדְע֔וּ אֵ֖ת כָּל־מִלְחֲמ֥וֹת כְּנָֽעַן׃ </span></p>
 <p align="RIGHT"><span lang="he">‎<a name="002">2</a> ‏רַ֗ק לְמַ֙עַן֙ דַּ֚עַת דֹּר֣וֹת בְּנֵֽי־יִשְׂרָאֵ֔ל לְלַמְּדָ֖ם מִלְחָמָ֑ה רַ֥ק אֲשֶׁר־לְפָנִ֖ים לֹ֥א יְדָעֽוּם׃ </span></p>
 <p align="RIGHT"><span lang="he">‎<a name="003">3</a> ‏חֲמֵ֣שֶׁת׀ סַרְנֵ֣י פְלִשְׁתִּ֗ים וְכָל־הַֽכְּנַעֲנִי֙ וְהַצִּ֣ידֹנִ֔י וְהַ֣חִוִּ֔י יֹשֵׁ֖ב הַ֣ר הַלְּבָנ֑וֹן מֵהַר֙ בַּ֣עַל חֶרְמ֔וֹן עַ֖ד לְב֥וֹא חֲמָֽת׃ </span></p>
 <p align="RIGHT"><span lang="he">‎<a name="004">4</a> ‏וַֽיִּהְי֕וּ לְנַסּ֥וֹת בָּ֖ם אֶת־יִשְׂרָאֵ֑ל לָדַ֗עַת הֲיִשְׁמְעוּ֙ אֶת־מִצְוֹ֣ת יְהוָ֔ה אֲשֶׁר־צִוָּ֥ה אֶת־אֲבוֹתָ֖ם בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="005">5</a> ‏וּבְנֵ֣י יִשְׂרָאֵ֔ל יָשְׁב֖וּ בְּקֶ֣רֶב הַֽכְּנַעֲנִ֑י הַחִתִּ֤י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִֽי׃ </span></p>
 <p align="RIGHT"><span lang="he">‎<a name="006">6</a> ‏וַיִּקְח֨וּ אֶת־בְּנוֹתֵיהֶ֤ם לָהֶם֙ לְנָשִׁ֔ים וְאֶת־בְּנוֹתֵיהֶ֖ם נָתְנ֣וּ לִבְנֵיהֶ֑ם וַיַּעַבְד֖וּ אֶת־אֱלֹהֵיהֶֽם׃ פ</span></p>
 <p align="RIGHT"><span lang="he">‎<a name="007">7</a> ‏וַיַּעֲשׂ֨וּ בְנֵי־יִשְׂרָאֵ֤ל אֶת־הָרַע֙ בְּעֵינֵ֣י יְהוָ֔ה וַֽיִּשְׁכְּח֖וּ אֶת־יְהוָ֣ה אֱלֹֽהֵיהֶ֑ם וַיַּעַבְד֥וּ אֶת־הַבְּעָלִ֖ים וְאֶת־הָאֲשֵׁרֽוֹת׃ </span></p>
 <p align="RIGHT"><span lang="he">‎<a name="008">8</a> ‏וַיִּֽחַר־אַ֤ף יְהוָה֙ בְּיִשְׂרָאֵ֔ל וַֽיִּמְכְּרֵ֗ם בְּיַד֙ כּוּשַׁ֣ן רִשְׁעָתַ֔יִם מֶ֖לֶךְ אֲרַ֣ם נַהֲרָ֑יִם וַיַּעַבְד֧וּ בְנֵֽי־יִשְׂרָאֵ֛ל אֶת־כּוּשַׁ֥ן רִשְׁעָתַ֖יִם שְׁמֹנֶ֥ה שָׁנִֽים׃ </span></p>
 <p align="RIGHT"><span lang="he">‎<a name="009">9</a> ‏וַיִּזְעֲק֤וּ בְנֵֽי־יִשְׂרָאֵל֙ אֶל־יְהוָ֔ה וַיָּ֨קֶם יְהוָ֥ה מוֹשִׁ֛יעַ לִבְנֵ֥י יִשְׂרָאֵ֖ל וַיּֽוֹשִׁיעֵ֑ם אֵ֚ת עָתְנִיאֵ֣ל בֶּן־קְנַ֔ז אֲחִ֥י כָלֵ֖ב הַקָּטֹ֥ן מִמֶּֽנּוּ׃ </span></p>
 <p align="RIGHT"><span lang="he">‎<a name="010">10</a> ‏וַתְּהִ֨י עָלָ֥יו רֽוּחַ־יְהוָה֮ וַיִּשְׁפֹּ֣ט אֶת־יִשְׂרָאֵל֒ וַיֵּצֵא֙ לַמִּלְחָמָ֔ה וַיִּתֵּ֤ן יְהוָה֙ בְּיָד֔וֹ אֶת־כּוּשַׁ֥ן רִשְׁעָתַ֖יִם מֶ֣לֶךְ אֲרָ֑ם וַתָּ֣עָז יָד֔וֹ עַ֖ל כּוּשַׁ֥ן רִשְׁעָתָֽיִם׃ </span></p>
 <p align="RIGHT"><span lang="he">‎<a name="011">11</a> ‏וַתִּשְׁקֹ֥ט הָאָ֖רֶץ אַרְבָּעִ֣ים שָׁנָ֑ה וַיָּ֖מָת עָתְנִיאֵ֥ל בֶּן־קְנַֽז׃ פ</span></p>
 <p align="RIGHT"><span lang="he">‎<a name="012">12</a> ‏וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וַיְחַזֵּ֨ק יְהוָ֜ה אֶת־עֶגְל֤וֹן מֶֽלֶךְ־מוֹאָב֙ עַל־יִשְׂרָאֵ֔ל עַ֛ל כִּֽי־עָשׂ֥וּ אֶת־הָרַ֖ע בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיֶּאֱסֹ֣ף אֵלָ֔יו אֶת־בְּנֵ֥י עַמּ֖וֹן וַעֲמָלֵ֑ק וַיֵּ֗לֶךְ וַיַּךְ֙ אֶת־יִשְׂרָאֵ֔ל וַיִּֽירְשׁ֖וּ אֶת־עִ֥יר הַתְּמָרִֽים׃ </span></p>
 <p align="RIGHT"><span lang="he">‎<a name="014">14</a> ‏וַיַּעַבְד֤וּ בְנֵֽי־יִשְׂרָאֵל֙ אֶת־עֶגְל֣וֹן מֶֽלֶךְ־מוֹאָ֔ב שְׁמוֹנֶ֥ה עֶשְׂרֵ֖ה שָׁנָֽה׃ ס</span></p>
 <p align="RIGHT"><span lang="he">‎<a name="015">15</a> ‏וַיִּזְעֲק֣וּ בְנֵֽי־יִשְׂרָאֵל֮ אֶל־יְהוָה֒ וַיָּקֶם֩ יְהוָ֨ה לָהֶ֜ם מוֹשִׁ֗יעַ אֶת־אֵה֤וּד בֶּן־גֵּרָא֙ בֶּן־הַיְמִינִ֔י אִ֥ישׁ אִטֵּ֖ר יַד־יְמִינ֑וֹ וַיִּשְׁלְח֨וּ בְנֵי־יִשְׂרָאֵ֤ל בְּיָדוֹ֙ מִנְחָ֔ה לְעֶגְל֖וֹן מֶ֥לֶךְ מוֹאָֽב׃ </span></p>
 <p align="RIGHT"><span lang="he">‎<a name="016">16</a> ‏וַיַּעַשׂ֩ ל֨וֹ אֵה֜וּד חֶ֗רֶב וְלָ֛הּ שְׁנֵ֥י פֵי֖וֹת גֹּ֣מֶד אָרְכָּ֑הּ וַיַּחְגֹּ֤ר אוֹתָהּ֙ מִתַּ֣חַת לְמַדָּ֔יו עַ֖ל יֶ֥רֶךְ יְמִינֽוֹ׃ </span></p>
 <p align="RIGHT"><span lang="he">‎<a name="017">17</a> ‏וַיַּקְרֵב֙ אֶת־הַמִּנְחָ֔ה לְעֶגְל֖וֹן מֶ֣לֶךְ מוֹאָ֑ב וְעֶגְל֕וֹן אִ֥ישׁ בָּרִ֖יא מְאֹֽד׃ </span></p>
 <p align="RIGHT"><span lang="he">‎<a name="018">18</a> ‏וַֽיְהִי֙ כַּאֲשֶׁ֣ר כִּלָּ֔ה לְהַקְרִ֖יב אֶת־הַמִּנְחָ֑ה וַיְשַׁלַּח֙ אֶת־הָעָ֔ם נֹשְׂאֵ֖י הַמִּנְחָֽה׃ </span></p>
 <p align="RIGHT"><span lang="he">‎<a name="019">19</a> ‏וְה֣וּא שָׁ֗ב מִן־הַפְּסִילִים֙ אֲשֶׁ֣ר אֶת־הַגִּלְגָּ֔ל וַיֹּ֕אמֶר דְּבַר־סֵ֥תֶר לִ֛י אֵלֶ֖יךָ הַמֶּ֑לֶךְ וַיֹּ֣אמֶר הָ֔ס וַיֵּֽצְאוּ֙ מֵֽעָלָ֔יו כָּל־הָעֹמְדִ֖ים עָלָֽיו׃ </span></p>
 <p align="RIGHT"><span lang="he">‎<a name="020">20</a> ‏וְאֵה֣וּד׀ בָּ֣א אֵלָ֗יו וְהֽוּא־יֹ֠שֵׁב בַּעֲלִיַּ֨ת הַמְּקֵרָ֤ה אֲשֶׁר־לוֹ֙ לְבַדּ֔וֹ וַיֹּ֣אמֶר אֵה֔וּד דְּבַר־אֱלֹהִ֥ים לִ֖י אֵלֶ֑יךָ וַיָּ֖קָם מֵעַ֥ל הַכִּסֵּֽא׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁלַ֤ח אֵהוּד֙ אֶת־יַ֣ד שְׂמֹאל֔וֹ וַיִּקַּח֙ אֶת־הַחֶ֔רֶב מֵעַ֖ל יֶ֣רֶךְ יְמִינ֑וֹ וַיִּתְקָעֶ֖הָ בְּבִטְנֽוֹ׃ </span></p>
 <p align="RIGHT"><span lang="he">‎<a name="022">22</a> ‏וַיָּבֹ֨א גַֽם־הַנִּצָּ֜ב אַחַ֣ר הַלַּ֗הַב וַיִּסְגֹּ֤ר הַחֵ֙לֶב֙ בְּעַ֣ד הַלַּ֔הַב כִּ֣י לֹ֥א שָׁלַ֛ף הַחֶ֖רֶב מִבִּטְנ֑וֹ וַיֵּצֵ֖א הַֽפַּרְשְׁדֹֽנָה׃ </span></p>
 <p align="RIGHT"><span lang="he">‎<a name="023">23</a> ‏וַיֵּצֵ֥א אֵה֖וּד הַֽמִּסְדְּר֑וֹנָה וַיִּסְגֹּ֞ר דַּלְת֧וֹת הָעַלִיָּ֛ה בַּעֲד֖וֹ וְנָעָֽל׃ </span></p>
 <p align="RIGHT"><span lang="he">‎<a name="024">24</a> ‏וְה֤וּא יָצָא֙ וַעֲבָדָ֣יו בָּ֔אוּ וַיִּרְא֕וּ וְהִנֵּ֛ה דַּלְת֥וֹת הָעֲלִיָּ֖ה נְעֻל֑וֹת וַיֹּ֣אמְר֔וּ אַ֣ךְ מֵסִ֥יךְ ה֛וּא אֶת־רַגְלָ֖יו בַּחֲדַ֥ר הַמְּקֵרָֽה׃ </span></p>
 <p align="RIGHT"><span lang="he">‎<a name="025">25</a> ‏וַיָּחִ֣ילוּ עַד־בּ֔וֹשׁ וְהִנֵּ֛ה אֵינֶ֥נּוּ פֹתֵ֖חַ דַּלְת֣וֹת הָֽעֲלִיָּ֖ה וַיִּקְח֤וּ אֶת־הַמַּפְתֵּ֙חַ֙ וַיִּפְתָּ֔חוּ וְהִנֵּה֙ אֲדֹ֣נֵיהֶ֔ם נֹפֵ֥ל אַ֖רְצָה מֵֽת׃ </span></p>
 <p align="RIGHT"><span lang="he">‎<a name="026">26</a> ‏וְאֵה֥וּד נִמְלַ֖ט עַ֣ד הִֽתְמַהְמְהָ֑ם וְהוּא֙ עָבַ֣ר אֶת־הַפְּסִילִ֔ים וַיִּמָּלֵ֖ט הַשְּׂעִירָֽתָה׃ </span></p>
 <p align="RIGHT"><span lang="he">‎<a name="027">27</a> ‏וַיְהִ֣י בְּבוֹא֔וֹ וַיִּתְקַ֥ע בַּשּׁוֹפָ֖ר בְּהַ֣ר אֶפְרָ֑יִם וַיֵּרְד֨וּ עִמּ֧וֹ בְנֵֽי־יִשְׂרָאֵ֛ל מִן־הָהָ֖ר וְה֥וּא לִפְנֵיהֶֽם׃ </span></p>
 <p align="RIGHT"><span lang="he">‎<a name="028">28</a> ‏וַיֹּ֤אמֶר<font color="red"><sup>3</sup></font> אֲלֵהֶם֙ רִדְפ֣וּ אַחֲרַ֔י כִּֽי־נָתַ֨ן יְהוָ֧ה אֶת־אֹיְבֵיכֶ֛ם אֶת־מוֹאָ֖ב בְּיֶדְכֶ֑ם וַיֵּרְד֣וּ אַחֲרָ֗יו וַֽיִּלְכְּד֞וּ אֶת־מַעְבְּר֤וֹת הַיַּרְדֵּן֙ לְמוֹאָ֔ב וְלֹֽא־נָתְנ֥וּ אִ֖ישׁ לַעֲבֹֽר׃ </span></p>
 <p align="RIGHT"><span lang="he">‎<a name="029">29</a> ‏וַיַּכּ֨וּ אֶת־מוֹאָ֜ב בָּעֵ֣ת הַהִ֗יא כַּעֲשֶׂ֤רֶת אֲלָפִים֙ אִ֔ישׁ כָּל־שָׁמֵ֖ן וְכָל־אִ֣ישׁ חָ֑יִל וְלֹ֥א נִמְלַ֖ט אִֽישׁ׃ </span></p>
 <p align="RIGHT"><span lang="he">‎<a name="030">30</a> ‏וַתִּכָּנַ֤ע מוֹאָב֙ בַּיּ֣וֹם הַה֔וּא תַּ֖חַת יַ֣ד יִשְׂרָאֵ֑ל וַתִּשְׁקֹ֥ט הָאָ֖רֶץ שְׁמוֹנִ֥ים שָׁנָֽה׃ ס</span></p>
 <p align="RIGHT"><span lang="he">‎<a name="031">31</a> ‏וְאַחֲרָ֤יו הָיָה֙ שַׁמְגַּ֣ר בֶּן־עֲנָ֔ת וַיַּ֤ךְ אֶת־פְּלִשְׁתִּים֙ שֵֽׁשׁ־מֵא֣וֹת אִ֔ישׁ בְּמַלְמַ֖ד הַבָּקָ֑ר וַיֹּ֥שַׁע גַּם־ה֖וּא אֶת־יִשְׂרָאֵֽל׃ ס</span></p>
 </td>
 <td width="50%">
 <p>1 wə’ēlleh hagwōyim ’ăšer hinnîḥa yəhwâ lənasswōṯ bām ’eṯ-yiśərā’ēl ’ēṯ kāl-’ăšer lō’-yāḏə‘û ’ēṯ kāl-miləḥămwōṯ kənā‘an: </p>
 <p>2 raq ləm<sup>a</sup>‘an d<sup>a</sup>‘aṯ dōrwōṯ bənê-yiśərā’ēl ləlamməḏām miləḥāmâ raq ’ăšer-ləfānîm lō’ yəḏā‘ûm: </p>
 <p>3 ḥămēšeṯ| sarənê fəlišətîm wəḵāl-hakən<sup>a</sup>‘ănî wəhaṣṣîḏōnî wəh<sup>a</sup>ḥiûî yōšēḇ har halləḇānwōn mēhar b<sup>a</sup>‘al ḥerəmwōn ‘aḏ ləḇwō’ ḥămāṯ: </p>
 <p>4 wayyihəyû lənasswōṯ bām ’eṯ-yiśərā’ēl lāḏ<sup>a</sup>‘aṯ hăyišəmə‘û ’eṯ-miṣəwōṯ yəhwâ ’ăšer-ṣiûâ ’eṯ-’ăḇwōṯām bəyaḏ-mōšeh: </p>
 <p>5 ûḇənê yiśərā’ēl yāšəḇû bəqereḇ hakən<sup>a</sup>‘ănî h<sup>a</sup>ḥitî wəhā’ĕmōrî wəhapərizzî wəh<sup>a</sup>ḥiûî wəhayəḇûsî: </p>
 <p>6 wayyiqəḥû ’eṯ-bənwōṯêhem lâem lənāšîm wə’eṯ-bənwōṯêhem nāṯənû liḇənêhem wayy<sup>a</sup>‘aḇəḏû ’eṯ-’ĕlōhêhem: f</p>
 <p>7 wayy<sup>a</sup>‘ăśû ḇənê-yiśərā’ēl ’eṯ-hār<sup>a</sup>‘ bə‘ênê yəhwâ wayyišəkəḥû ’eṯ-yəhwâ ’ĕlōhêhem wayy<sup>a</sup>‘aḇəḏû ’eṯ-habə‘ālîm wə’eṯ-hā’ăšērwōṯ: </p>
 <p>8 wayyiḥar-’af yəhwâ bəyiśərā’ēl wayyiməkərēm bəyaḏ kûšan rišə‘āṯayim meleḵə ’ăram nahărāyim wayy<sup>a</sup>‘aḇəḏû ḇənê-yiśərā’ēl ’eṯ-kûšan rišə‘āṯayim šəmōneh šānîm: </p>
 <p>9 wayyizə‘ăqû ḇənê-yiśərā’ēl ’el-yəhwâ wayyāqem yəhwâ mwōšî‘a liḇənê yiśərā’ēl wayywōšî‘ēm ’ēṯ ‘āṯənî’ēl ben-qənaz ’ăḥî ḵālēḇ haqqāṭōn mimmennû: </p>
 <p>10 watəhî ‘ālāyw rûḥa-yəhwâ wayyišəpōṭ ’eṯ-yiśərā’ēl wayyēṣē’ lammiləḥāmâ wayyitēn yəhwâ bəyāḏwō ’eṯ-kûšan rišə‘āṯayim meleḵə ’ărām watā‘āz yāḏwō ‘al kûšan rišə‘āṯāyim: </p>
 <p>11 watišəqōṭ hā’āreṣ ’arəbā‘îm šānâ wayyāmāṯ ‘āṯənî’ēl ben-qənaz: f</p>
 <p>12 wayyōsifû bənê yiśərā’ēl l<sup>a</sup>‘ăśwōṯ hār<sup>a</sup>‘ bə‘ênê yəhwâ wayəḥazzēq yəhwâ ’eṯ-‘eḡəlwōn meleḵə-mwō’āḇ ‘al-yiśərā’ēl ‘al kî-‘āśû ’eṯ-hār<sup>a</sup>‘ bə‘ênê yəhwâ: </p>
 <p>13 wayye’ĕsōf ’ēlāyw ’eṯ-bənê ‘ammwōn w<sup>a</sup>‘ămālēq wayyēleḵə wayyaḵə ’eṯ-yiśərā’ēl wayyîrəšû ’eṯ-‘îr hatəmārîm: </p>
 <p>14 wayy<sup>a</sup>‘aḇəḏû ḇənê-yiśərā’ēl ’eṯ-‘eḡəlwōn meleḵə-mwō’āḇ šəmwōneh ‘eśərēh šānâ: s</p>
 <p>15 wayyizə‘ăqû ḇənê-yiśərā’ēl ’el-yəhwâ wayyāqem yəhwâ lâem mwōšî‘a ’eṯ-’ēhûḏ ben-gērā’ ben-hayəmînî ’îš ’iṭṭēr yaḏ-yəmînwō wayyišələḥû ḇənê-yiśərā’ēl bəyāḏwō minəḥâ lə‘eḡəlwōn meleḵə mwō’āḇ: </p>
 <p>16 wayy<sup>a</sup>‘aś lwō ’ēhûḏ ḥereḇ wəlāh šənê fêwōṯ gōmeḏ ’ārəkāh wayy<sup>a</sup>ḥəgōr ’wōṯāh mit<sup>a</sup>ḥaṯ ləmadāyw ‘al yereḵə yəmînwō: </p>
 <p>17 wayyaqərēḇ ’eṯ-hamminəḥâ lə‘eḡəlwōn meleḵə mwō’āḇ wə‘eḡəlwōn ’îš bārî’ mə’ōḏ: </p>
 <p>18 wayəhî ka’ăšer killâ ləhaqərîḇ ’eṯ-hamminəḥâ wayəšall<sup>a</sup>ḥ ’eṯ-hā‘ām nōśə’ê hamminəḥâ: </p>
 <p>19 wəhû’ šāḇ min-hapəsîlîm ’ăšer ’eṯ-hagiləgāl wayyō’mer dəḇar-sēṯer lî ’ēleyḵā hammeleḵə wayyō’mer hās wayyēṣə’û mē‘ālāyw kāl-hā‘ōməḏîm ‘ālāyw: </p>
 <p>20 wə’ēhûḏ| bā’ ’ēlāyw wəhû’-yōšēḇ b<sup>a</sup>‘ălîyaṯ hamməqērâ ’ăšer-lwō ləḇadwō wayyō’mer ’ēhûḏ dəḇar-’ĕlōhîm lî ’ēleyḵā wayyāqām mē‘al hakissē’: </p>
 <p>21 wayyišəl<sup>a</sup>ḥ ’ēhûḏ ’eṯ-yaḏ śəmō’lwō wayyiqq<sup>a</sup>ḥ ’eṯ-h<sup>a</sup>ḥereḇ mē‘al yereḵə yəmînwō wayyiṯəqā‘ehā bəḇiṭənwō: </p>
 <p>22 wayyāḇō’ ḡam-hanniṣṣāḇ ’<sup>a</sup>ḥar hallahaḇ wayyisəgōr h<sup>a</sup>ḥēleḇ bə‘aḏ hallahaḇ kî lō’ šālaf h<sup>a</sup>ḥereḇ mibiṭənwō wayyēṣē’ haparəšəḏōnâ: </p>
 <p>23 wayyēṣē’ ’ēhûḏ hammisədərwōnâ wayyisəgōr daləṯwōṯ hā‘alîyâ b<sup>a</sup>‘ăḏwō wənā‘āl: </p>
 <p>24 wəhû’ yāṣā’ w<sup>a</sup>‘ăḇāḏāyw bā’û wayyirə’û wəhinnēh daləṯwōṯ hā‘ălîyâ nə‘ulwōṯ wayyō’mərû ’aḵə mēsîḵə hû’ ’eṯ-raḡəlāyw b<sup>a</sup>ḥăḏar hamməqērâ: </p>
 <p>25 wayyāḥîlû ‘aḏ-bwōš wəhinnēh ’ênennû fōṯēḥa daləṯwōṯ hā‘ălîyâ wayyiqəḥû ’eṯ-hammafətēḥa wayyifətāḥû wəhinnēh ’ăḏōnêhem nōfēl ’arəṣâ mēṯ: </p>
 <p>26 wə’ēhûḏ niməlaṭ ‘aḏ hiṯəmahəməhām wəhû’ ‘āḇar ’eṯ-hapəsîlîm wayyimmālēṭ haśśə‘îrāṯâ: </p>
 <p>27 wayəhî bəḇwō’wō wayyiṯəq<sup>a</sup>‘ baššwōfār bəhar ’efərāyim wayyērəḏû ‘immwō ḇənê-yiśərā’ēl min-hâār wəhû’ lifənêhem: </p>
 <p>28 wayyō’mer<font color="red"><sup>3</sup></font> ’ălēhem riḏəfû ’<sup>a</sup>ḥăray kî-nāṯan yəhwâ ’eṯ-’ōyəḇêḵem ’eṯ-mwō’āḇ bəyeḏəḵem wayyērəḏû ’<sup>a</sup>ḥărāyw wayyiləkəḏû ’eṯ-m<sup>a</sup>‘əbərwōṯ hayyarədēn ləmwō’āḇ wəlō’-nāṯənû ’îš l<sup>a</sup>‘ăḇōr: </p>
 <p>29 wayyakû ’eṯ-mwō’āḇ bā‘ēṯ hahî’ k<sup>a</sup>‘ăśereṯ ’ălāfîm ’îš kāl-šāmēn wəḵāl-’îš ḥāyil wəlō’ niməlaṭ ’îš: </p>
 <p>30 watikān<sup>a</sup>‘ mwō’āḇ bayywōm hahû’ t<sup>a</sup>ḥaṯ yaḏ yiśərā’ēl watišəqōṭ hā’āreṣ šəmwōnîm šānâ: s</p>
 <p>31 wə’<sup>a</sup>ḥărāyw hāyâ šaməgar ben-‘ănāṯ wayyaḵə ’eṯ-pəlišətîm šēš-mē’wōṯ ’îš bəmaləmaḏ habāqār wayyōš<sup>a</sup>‘ gam-hû’ ’eṯ-yiśərā’ēl: s</p>
 </td>
 </tr></table>
 <p></p><hr>
 <center>
 <a href="jdg004.htm">Next: Judges (Shoftim) Chapter 4</a></center>
 </body>