<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu011.htm">Polyglot</a> 
 <a href="../kjv/deu011.htm">KJV</a> 
 <a href="../sep/deu011.htm">Sep</a> 
 <a href="../vul/deu011.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu010.htm">Previous</a> 
 <a href="deu012.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאָ֣הַבְתָּ֔ אֵ֖ת יְהוָ֣ה אֱלֹהֶ֑יךָ וְשָׁמַרְתָּ֣ מִשְׁמַרְתּ֗וֹ וְחֻקֹּתָ֧יו וּמִשְׁפָּטָ֛יו וּמִצְוֹתָ֖יו כָּל־הַיָּמִֽים׃ </span></p>
 <p align="RIGHT"><span lang="he">‎<a name="002">2</a> ‏וִֽידַעְתֶּם֮ הַיּוֹם֒ כִּ֣י׀ לֹ֣א אֶת־בְּנֵיכֶ֗ם אֲשֶׁ֤ר לֹֽא־יָדְעוּ֙ וַאֲשֶׁ֣ר לֹא־רָא֔וּ אֶת־מוּסַ֖ר יְהוָ֣ה אֱלֹהֵיכֶ֑ם אֶת־גָּדְל֕וֹ אֶת־יָדוֹ֙ הַחֲזָקָ֔ה וּזְרֹע֖וֹ הַנְּטוּיָֽה׃ </span></p>
 <p align="RIGHT"><span lang="he">‎<a name="003">3</a> ‏וְאֶת־אֹֽתֹתָיו֙ וְאֶֽת־מַעֲשָׂ֔יו אֲשֶׁ֥ר עָשָׂ֖ה בְּת֣וֹךְ מִצְרָ֑יִם לְפַרְעֹ֥ה מֶֽלֶךְ־מִצְרַ֖יִם וּלְכָל־אַרְצֽוֹ׃ </span></p>
 <p align="RIGHT"><span lang="he">‎<a name="004">4</a> ‏וַאֲשֶׁ֣ר עָשָׂה֩ לְחֵ֨יל מִצְרַ֜יִם לְסוּסָ֣יו וּלְרִכְבּ֗וֹ אֲשֶׁ֨ר הֵצִ֜יף אֶת־מֵ֤י יַם־סוּף֙ עַל־פְּנֵיהֶ֔ם בְּרָדְפָ֖ם אַחֲרֵיכֶ֑ם וַיְאַבְּדֵ֣ם יְהוָ֔ה עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="005">5</a> ‏וַאֲשֶׁ֥ר עָשָׂ֛ה לָכֶ֖ם בַּמִּדְבָּ֑ר עַד־בֹּאֲכֶ֖ם עַד־הַמָּק֥וֹם הַזֶּֽה׃ </span></p>
 <p align="RIGHT"><span lang="he">‎<a name="006">6</a> ‏וַאֲשֶׁ֨ר עָשָׂ֜ה לְדָתָ֣ן וְלַאֲבִירָ֗ם בְּנֵ֣י אֱלִיאָב֮ בֶּן־רְאוּבֵן֒ אֲשֶׁ֨ר פָּצְתָ֤ה הָאָ֙רֶץ֙ אֶת־פִּ֔יהָ וַתִּבְלָעֵ֥ם וְאֶת־בָּתֵּיהֶ֖ם וְאֶת־אָהֳלֵיהֶ֑ם וְאֵ֤ת כָּל־הַיְקוּם֙ אֲשֶׁ֣ר בְּרַגְלֵיהֶ֔ם בְּקֶ֖רֶב כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏כִּ֤י עֵֽינֵיכֶם֙ הָֽרֹאֹ֔ת אֶת־כָּל־מַעֲשֵׂ֥ה יְהוָ֖ה הַגָּדֹ֑ל אֲשֶׁ֖ר עָשָֽׂה׃ </span></p>
 <p align="RIGHT"><span lang="he">‎<a name="008">8</a> ‏וּשְׁמַרְתֶּם֙ אֶת־כָּל־הַמִּצְוָ֔ה אֲשֶׁ֛ר אָנֹכִ֥י מְצַוְּךָ֖ הַיּ֑וֹם לְמַ֣עַן תֶּחֶזְק֗וּ וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ </span></p>
 <p align="RIGHT"><span lang="he">‎<a name="009">9</a> ‏וּלְמַ֨עַן תַּאֲרִ֤יכוּ יָמִים֙ עַל־הָ֣אֲדָמָ֔ה אֲשֶׁר֩ נִשְׁבַּ֨ע יְהוָ֧ה לַאֲבֹתֵיכֶ֛ם לָתֵ֥ת לָהֶ֖ם וּלְזַרְעָ֑ם אֶ֛רֶץ זָבַ֥ת חָלָ֖ב וּדְבָֽשׁ׃ ס</span></p>
 <p align="RIGHT"><span lang="he">‎<a name="010">10</a> ‏כִּ֣י הָאָ֗רֶץ אֲשֶׁ֨ר אַתָּ֤ה בָא־שָׁ֙מָּה֙ לְרִשְׁתָּ֔הּ לֹ֣א כְאֶ֤רֶץ מִצְרַ֙יִם֙ הִ֔וא אֲשֶׁ֥ר יְצָאתֶ֖ם מִשָּׁ֑ם אֲשֶׁ֤ר תִּזְרַע֙ אֶֽת־זַרְעֲךָ֔ וְהִשְׁקִ֥יתָ בְרַגְלְךָ֖ כְּגַ֥ן הַיָּרָֽק׃ </span></p>
 <p align="RIGHT"><span lang="he">‎<a name="011">11</a> ‏וְהָאָ֗רֶץ אֲשֶׁ֨ר אַתֶּ֜ם עֹבְרִ֥ים שָׁ֙מָּה֙ לְרִשְׁתָּ֔הּ אֶ֥רֶץ הָרִ֖ים וּבְקָעֹ֑ת לִמְטַ֥ר הַשָּׁמַ֖יִם תִּשְׁתֶּה־מָּֽיִם׃ </span></p>
 <p align="RIGHT"><span lang="he">‎<a name="012">12</a> ‏אֶ֕רֶץ אֲשֶׁר־יְהוָ֥ה אֱלֹהֶ֖יךָ דֹּרֵ֣שׁ אֹתָ֑הּ תָּמִ֗יד עֵינֵ֨י יְהוָ֤ה אֱלֹהֶ֙יךָ֙ בָּ֔הּ מֵֽרֵשִׁית֙ הַשָּׁנָ֔ה וְעַ֖ד אַחֲרִ֥ית שָׁנָֽה׃ ס</span></p>
 <p align="RIGHT"><span lang="he">‎<a name="013">13</a> ‏וְהָיָ֗ה אִם־שָׁמֹ֤עַ תִּשְׁמְעוּ֙ אֶל־מִצְוֹתַ֔י אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לְאַהֲבָ֞ה אֶת־יְהוָ֤ה אֱלֹֽהֵיכֶם֙ וּלְעָבְד֔וֹ בְּכָל־לְבַבְכֶ֖ם וּבְכָל־נַפְשְׁכֶֽם׃ </span></p>
 <p align="RIGHT"><span lang="he">‎<a name="014">14</a> ‏וְנָתַתִּ֧י מְטַֽר־אַרְצְכֶ֛ם בְּעִתּ֖וֹ יוֹרֶ֣ה וּמַלְק֑וֹשׁ וְאָסַפְתָּ֣ דְגָנֶ֔ךָ וְתִֽירֹשְׁךָ֖ וְיִצְהָרֶֽךָ׃ </span></p>
 <p align="RIGHT"><span lang="he">‎<a name="015">15</a> ‏וְנָתַתִּ֛י עֵ֥שֶׂב בְּשָׂדְךָ֖ לִבְהֶמְתֶּ֑ךָ וְאָכַלְתָּ֖ וְשָׂבָֽעְתָּ׃ </span></p>
 <p align="RIGHT"><span lang="he">‎<a name="016">16</a> ‏הִשָּֽׁמְר֣וּ לָכֶ֔ם פֶּ֥ן יִפְתֶּ֖ה לְבַבְכֶ֑ם וְסַרְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ </span></p>
 <p align="RIGHT"><span lang="he">‎<a name="017">17</a> ‏וְחָרָ֨ה אַף־יְהוָ֜ה בָּכֶ֗ם וְעָצַ֤ר אֶת־הַשָּׁמַ֙יִם֙ וְלֹֽא־יִהְיֶ֣ה מָטָ֔ר וְהָ֣אֲדָמָ֔ה לֹ֥א תִתֵּ֖ן אֶת־יְבוּלָ֑הּ וַאֲבַדְתֶּ֣ם מְהֵרָ֗ה מֵעַל֙ הָאָ֣רֶץ הַטֹּבָ֔ה אֲשֶׁ֥ר יְהוָ֖ה נֹתֵ֥ן לָכֶֽם׃ </span></p>
 <p align="RIGHT"><span lang="he">‎<a name="018">18</a> ‏וְשַׂמְתֶּם֙ אֶת־דְּבָרַ֣י אֵ֔לֶּה עַל־לְבַבְכֶ֖ם וְעַֽל־נַפְשְׁכֶ֑ם וּקְשַׁרְתֶּ֨ם אֹתָ֤ם לְאוֹת֙ עַל־יֶדְכֶ֔ם וְהָי֥וּ לְטוֹטָפֹ֖ת בֵּ֥ין עֵינֵיכֶֽם׃ </span></p>
 <p align="RIGHT"><span lang="he">‎<a name="019">19</a> ‏וְלִמַּדְתֶּ֥ם אֹתָ֛ם אֶת־בְּנֵיכֶ֖ם לְדַבֵּ֣ר בָּ֑ם בְּשִׁבְתְּךָ֤ בְּבֵיתֶ֙ךָ֙ וּבְלֶכְתְּךָ֣ בַדֶּ֔רֶךְ וּֽבְשָׁכְבְּךָ֖ וּבְקוּמֶֽךָ׃ </span></p>
 <p align="RIGHT"><span lang="he">‎<a name="020">20</a> ‏וּכְתַבְתָּ֛ם עַל־מְזוּז֥וֹת בֵּיתֶ֖ךָ וּבִשְׁעָרֶֽיךָ׃ </span></p>
 <p align="RIGHT"><span lang="he">‎<a name="021">21</a> ‏לְמַ֨עַן יִרְבּ֤וּ יְמֵיכֶם֙ וִימֵ֣י בְנֵיכֶ֔ם עַ֚ל הָֽאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַאֲבֹתֵיכֶ֖ם לָתֵ֣ת לָהֶ֑ם כִּימֵ֥י הַשָּׁמַ֖יִם עַל־הָאָֽרֶץ׃ ס</span></p>
 <p align="RIGHT"><span lang="he">‎<a name="022">22</a> ‏כִּי֩ אִם־שָׁמֹ֨ר תִּשְׁמְר֜וּן אֶת־כָּל־הַמִּצְוָ֣ה הַזֹּ֗את אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם לַעֲשֹׂתָ֑הּ לְאַהֲבָ֞ה אֶת־יְהוָ֧ה אֱלֹהֵיכֶ֛ם לָלֶ֥כֶת בְּכָל־דְּרָכָ֖יו וּלְדָבְקָה־בֽוֹ׃ </span></p>
 <p align="RIGHT"><span lang="he">‎<a name="023">23</a> ‏וְהוֹרִ֧ישׁ יְהוָ֛ה אֶת־כָּל־הַגּוֹיִ֥ם הָאֵ֖לֶּה מִלִּפְנֵיכֶ֑ם וִֽירִשְׁתֶּ֣ם גּוֹיִ֔ם גְּדֹלִ֥ים וַעֲצֻמִ֖ים מִכֶּֽם׃ </span></p>
 <p align="RIGHT"><span lang="he">‎<a name="024">24</a> ‏כָּל־הַמָּק֗וֹם אֲשֶׁ֨ר תִּדְרֹ֧ךְ כַּֽף־רַגְלְכֶ֛ם בּ֖וֹ לָכֶ֣ם יִהְיֶ֑ה מִן־הַמִּדְבָּ֨ר וְהַלְּבָנ֜וֹן מִן־הַנָּהָ֣ר נְהַר־פְּרָ֗ת וְעַד֙ הַיָּ֣ם הָֽאַחֲר֔וֹן יִהְיֶ֖ה גְּבֻלְכֶֽם׃ </span></p>
 <p align="RIGHT"><span lang="he">‎<a name="025">25</a> ‏לֹא־יִתְיַצֵּ֥ב אִ֖ישׁ בִּפְנֵיכֶ֑ם פַּחְדְּכֶ֨ם וּמֽוֹרַאֲכֶ֜ם יִתֵּ֣ן׀ יְהוָ֣ה אֱלֹֽהֵיכֶ֗ם עַל־פְּנֵ֤י<font color="red"><sup>3</sup></font> כָל־הָאָ֙רֶץ֙ אֲשֶׁ֣ר תִּדְרְכוּ־בָ֔הּ כַּאֲשֶׁ֖ר דִּבֶּ֥ר לָכֶֽם׃ ס</span></p>
 <p align="RIGHT"><span lang="he">‎<a name="026">26</a> ‏רְאֵ֗ה אָנֹכִ֛י נֹתֵ֥ן לִפְנֵיכֶ֖ם הַיּ֑וֹם בְּרָכָ֖ה וּקְלָלָֽה׃ </span></p>
 <p align="RIGHT"><span lang="he">‎<a name="027">27</a> ‏אֶֽת־הַבְּרָכָ֑ה אֲשֶׁ֣ר תִּשְׁמְע֗וּ אֶל־מִצְוֹת֙ יְהוָ֣ה אֱלֹֽהֵיכֶ֔ם אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּֽוֹם׃ </span></p>
 <p align="RIGHT"><span lang="he">‎<a name="028">28</a> ‏וְהַקְּלָלָ֗ה אִם־לֹ֤א תִשְׁמְעוּ֙ אֶל־מִצְוֹת֙ יְהוָ֣ה אֱלֹֽהֵיכֶ֔ם וְסַרְתֶּ֣ם מִן־הַדֶּ֔רֶךְ אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לָלֶ֗כֶת אַחֲרֵ֛י אֱלֹהִ֥ים אֲחֵרִ֖ים אֲשֶׁ֥ר לֹֽא־יְדַעְתֶּֽם׃ ס</span></p>
 <p align="RIGHT"><span lang="he">‎<a name="029">29</a> ‏וְהָיָ֗ה כִּ֤י יְבִֽיאֲךָ֙ יְהוָ֣ה אֱלֹהֶ֔יךָ אֶל־הָאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּ֑הּ וְנָתַתָּ֤ה אֶת־הַבְּרָכָה֙ עַל־הַ֣ר גְּרִזִ֔ים וְאֶת־הַקְּלָלָ֖ה עַל־הַ֥ר עֵיבָֽל׃ </span></p>
 <p align="RIGHT"><span lang="he">‎<a name="030">30</a> ‏הֲלֹא־הֵ֜מָּה בְּעֵ֣בֶר הַיַּרְדֵּ֗ן אַֽחֲרֵי֙ דֶּ֚רֶךְ מְב֣וֹא הַשֶּׁ֔מֶשׁ בְּאֶ֙רֶץ֙ הַֽכְּנַעֲנִ֔י הַיֹּשֵׁ֖ב בָּעֲרָבָ֑ה מ֚וּל הַגִּלְגָּ֔ל אֵ֖צֶל אֵלוֹנֵ֥י מֹרֶֽה׃ </span></p>
 <p align="RIGHT"><span lang="he">‎<a name="031">31</a> ‏כִּ֤י אַתֶּם֙ עֹבְרִ֣ים אֶת־הַיַּרְדֵּ֔ן לָבֹא֙ לָרֶ֣שֶׁת אֶת־הָאָ֔רֶץ אֲשֶׁר־יְהוָ֥ה אֱלֹהֵיכֶ֖ם נֹתֵ֣ן לָכֶ֑ם וִֽירִשְׁתֶּ֥ם אֹתָ֖הּ וִֽישַׁבְתֶּם־בָּֽהּ׃ </span></p>
 <p align="RIGHT"><span lang="he">‎<a name="032">32</a> ‏וּשְׁמַרְתֶּ֣ם לַעֲשׂ֔וֹת אֵ֥ת כָּל־הַֽחֻקִּ֖ים וְאֶת־הַמִּשְׁפָּטִ֑ים אֲשֶׁ֧ר אָנֹכִ֛י נֹתֵ֥ן לִפְנֵיכֶ֖ם הַיּֽוֹם׃ </span></p>
 </td>
 <td width="50%">
 <p>1 wə’âaḇətā ’ēṯ yəhwâ ’ĕlōheyḵā wəšāmarətā mišəmarətwō wəḥuqqōṯāyw ûmišəpāṭāyw ûmiṣəwōṯāyw kāl-hayyāmîm: </p>
 <p>2 wîḏ<sup>a</sup>‘ətem hayywōm kî| lō’ ’eṯ-bənêḵem ’ăšer lō’-yāḏə‘û wa’ăšer lō’-rā’û ’eṯ-mûsar yəhwâ ’ĕlōhêḵem ’eṯ-gāḏəlwō ’eṯ-yāḏwō h<sup>a</sup>ḥăzāqâ ûzərō‘wō hannəṭûyâ: </p>
 <p>3 wə’eṯ-’ōṯōṯāyw wə’eṯ-m<sup>a</sup>‘ăśāyw ’ăšer ‘āśâ bəṯwōḵə miṣərāyim ləfarə‘ōh meleḵə-miṣərayim ûləḵāl-’arəṣwō: </p>
 <p>4 wa’ăšer ‘āśâ ləḥêl miṣərayim ləsûsāyw ûləriḵəbwō ’ăšer hēṣîf ’eṯ-mê yam-sûf ‘al-pənêhem bərāḏəfām ’<sup>a</sup>ḥărêḵem wayə’abəḏēm yəhwâ ‘aḏ hayywōm hazzeh: </p>
 <p>5 wa’ăšer ‘āśâ lāḵem bammiḏəbār ‘aḏ-bō’ăḵem ‘aḏ-hammāqwōm hazzeh: </p>
 <p>6 wa’ăšer ‘āśâ ləḏāṯān wəla’ăḇîrām bənê ’ĕlî’āḇ ben-rə’ûḇēn ’ăšer pāṣəṯâ hā’āreṣ ’eṯ-pîhā watiḇəlā‘ēm wə’eṯ-bātêhem wə’eṯ-’âŏlêhem wə’ēṯ kāl-hayəqûm ’ăšer bəraḡəlêhem bəqereḇ kāl-yiśərā’ēl: </p>
 <p>7 kî ‘ênêḵem hārō’ōṯ ’eṯ-kāl-m<sup>a</sup>‘ăśēh yəhwâ hagāḏōl ’ăšer ‘āśâ: </p>
 <p>8 ûšəmarətem ’eṯ-kāl-hammiṣəwâ ’ăšer ’ānōḵî məṣaûəḵā hayywōm ləm<sup>a</sup>‘an teḥezəqû ûḇā’ṯem wîrišətem ’eṯ-hā’āreṣ ’ăšer ’atem ‘ōḇərîm šāmmâ lərišətāh: </p>
 <p>9 ûləm<sup>a</sup>‘an ta’ărîḵû yāmîm ‘al-hā’ăḏāmâ ’ăšer nišəb<sup>a</sup>‘ yəhwâ la’ăḇōṯêḵem lāṯēṯ lâem ûləzarə‘ām ’ereṣ zāḇaṯ ḥālāḇ ûḏəḇāš: s</p>
 <p>10 kî hā’āreṣ ’ăšer ’atâ ḇā’-šāmmâ lərišətāh lō’ ḵə’ereṣ miṣərayim hiw’ ’ăšer yəṣā’ṯem miššām ’ăšer tizər<sup>a</sup>‘ ’eṯ-zarə‘ăḵā wəhišəqîṯā ḇəraḡələḵā kəḡan hayyārāq: </p>
 <p>11 wəhā’āreṣ ’ăšer ’atem ‘ōḇərîm šāmmâ lərišətāh ’ereṣ hārîm ûḇəqā‘ōṯ liməṭar haššāmayim tišəteh-mmāyim: </p>
 <p>12 ’ereṣ ’ăšer-yəhwâ ’ĕlōheyḵā dōrēš ’ōṯāh tāmîḏ ‘ênê yəhwâ ’ĕlōheyḵā bāh mērēšîṯ haššānâ wə‘aḏ ’<sup>a</sup>ḥărîṯ šānâ: s</p>
 <p>13 wəhāyâ ’im-šāmō‘a tišəmə‘û ’el-miṣəwōṯay ’ăšer ’ānōḵî məṣaûeh ’eṯəḵem hayywōm lə’ahăḇâ ’eṯ-yəhwâ ’ĕlōhêḵem ûlə‘āḇəḏwō bəḵāl-ləḇaḇəḵem ûḇəḵāl-nafəšəḵem: </p>
 <p>14 wənāṯatî məṭar-’arəṣəḵem bə‘itwō ywōreh ûmaləqwōš wə’āsafətā ḏəḡāneḵā wəṯîrōšəḵā wəyiṣəhāreḵā: </p>
 <p>15 wənāṯatî ‘ēśeḇ bəśāḏəḵā liḇəheməteḵā wə’āḵalətā wəśāḇā‘ətā: </p>
 <p>16 hiššāmərû lāḵem pen yifəteh ləḇaḇəḵem wəsarətem w<sup>a</sup>‘ăḇaḏətem ’ĕlōhîm ’ăḥērîm wəhišət<sup>a</sup>ḥăwîṯem lâem: </p>
 <p>17 wəḥārâ ’af-yəhwâ bāḵem wə‘āṣar ’eṯ-haššāmayim wəlō’-yihəyeh māṭār wəhā’ăḏāmâ lō’ ṯitēn ’eṯ-yəḇûlāh wa’ăḇaḏətem məhērâ mē‘al hā’āreṣ haṭṭōḇâ ’ăšer yəhwâ nōṯēn lāḵem: </p>
 <p>18 wəśamətem ’eṯ-dəḇāray ’ēlleh ‘al-ləḇaḇəḵem wə‘al-nafəšəḵem ûqəšarətem ’ōṯām lə’wōṯ ‘al-yeḏəḵem wəhāyû ləṭwōṭāfōṯ bên ‘ênêḵem: </p>
 <p>19 wəlimmaḏətem ’ōṯām ’eṯ-bənêḵem ləḏabēr bām bəšiḇətəḵā bəḇêṯeḵā ûḇəleḵətəḵā ḇadereḵə ûḇəšāḵəbəḵā ûḇəqûmeḵā: </p>
 <p>20 ûḵəṯaḇətām ‘al-məzûzwōṯ bêṯeḵā ûḇišə‘āreyḵā: </p>
 <p>21 ləm<sup>a</sup>‘an yirəbû yəmêḵem wîmê ḇənêḵem ‘al hā’ăḏāmâ ’ăšer nišəb<sup>a</sup>‘ yəhwâ la’ăḇōṯêḵem lāṯēṯ lâem kîmê haššāmayim ‘al-hā’āreṣ: s</p>
 <p>22 kî ’im-šāmōr tišəmərûn ’eṯ-kāl-hammiṣəwâ hazzō’ṯ ’ăšer ’ānōḵî məṣaûeh ’eṯəḵem l<sup>a</sup>‘ăśōṯāh lə’ahăḇâ ’eṯ-yəhwâ ’ĕlōhêḵem lāleḵeṯ bəḵāl-dərāḵāyw ûləḏāḇəqâ-ḇwō: </p>
 <p>23 wəhwōrîš yəhwâ ’eṯ-kāl-hagwōyim hā’ēlleh millifənêḵem wîrišətem gwōyim gəḏōlîm w<sup>a</sup>‘ăṣumîm mikem: </p>
 <p>24 kāl-hammāqwōm ’ăšer tiḏərōḵə kaf-raḡələḵem bwō lāḵem yihəyeh min-hammiḏəbār wəhalləḇānwōn min-hannâār nəhar-pərāṯ wə‘aḏ hayyām hā’<sup>a</sup>ḥărwōn yihəyeh gəḇuləḵem: </p>
 <p>25 lō’-yiṯəyaṣṣēḇ ’îš bifənêḵem p<sup>a</sup>ḥədəḵem ûmwōra’ăḵem yitēn| yəhwâ ’ĕlōhêḵem ‘al-pənê<font color="red"><sup>3</sup></font> ḵāl-hā’āreṣ ’ăšer tiḏərəḵû-ḇāh ka’ăšer diber lāḵem: s</p>
 <p>26 rə’ēh ’ānōḵî nōṯēn lifənêḵem hayywōm bərāḵâ ûqəlālâ: </p>
 <p>27 ’eṯ-habərāḵâ ’ăšer tišəmə‘û ’el-miṣəwōṯ yəhwâ ’ĕlōhêḵem ’ăšer ’ānōḵî məṣaûeh ’eṯəḵem hayywōm: </p>
 <p>28 wəhaqqəlālâ ’im-lō’ ṯišəmə‘û ’el-miṣəwōṯ yəhwâ ’ĕlōhêḵem wəsarətem min-hadereḵə ’ăšer ’ānōḵî məṣaûeh ’eṯəḵem hayywōm lāleḵeṯ ’<sup>a</sup>ḥărê ’ĕlōhîm ’ăḥērîm ’ăšer lō’-yəḏ<sup>a</sup>‘ətem: s</p>
 <p>29 wəhāyâ kî yəḇî’ăḵā yəhwâ ’ĕlōheyḵā ’el-hā’āreṣ ’ăšer-’atâ ḇā’-šāmmâ lərišətāh wənāṯatâ ’eṯ-habərāḵâ ‘al-har gərizîm wə’eṯ-haqqəlālâ ‘al-har ‘êḇāl: </p>
 <p>30 hălō’-hēmmâ bə‘ēḇer hayyarədēn ’<sup>a</sup>ḥărê dereḵə məḇwō’ haššemeš bə’ereṣ hakən<sup>a</sup>‘ănî hayyōšēḇ bā‘ărāḇâ mûl hagiləgāl ’ēṣel ’ēlwōnê mōreh: </p>
 <p>31 kî ’atem ‘ōḇərîm ’eṯ-hayyarədēn lāḇō’ lārešeṯ ’eṯ-hā’āreṣ ’ăšer-yəhwâ ’ĕlōhêḵem nōṯēn lāḵem wîrišətem ’ōṯāh wîšaḇətem-bāh: </p>
 <p>32 ûšəmarətem l<sup>a</sup>‘ăśwōṯ ’ēṯ kāl-h<sup>a</sup>ḥuqqîm wə’eṯ-hammišəpāṭîm ’ăšer ’ānōḵî nōṯēn lifənêḵem hayywōm: </p>
 </td>
 </tr></table>
 <p></p><hr>
 <center>
 <a href="deu012.htm">Next: Deuteronomy (Devarim) Chapter 12</a></center>
 </body>