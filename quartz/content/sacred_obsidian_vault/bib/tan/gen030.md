<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen030.htm">Polyglot</a> 
 <a href="../kjv/gen030.htm">KJV</a> 
 <a href="../sep/gen030.htm">Sep</a> 
 <a href="../vul/gen030.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen029.htm">Previous</a> 
 <a href="gen031.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתֵּ֣רֶא רָחֵ֗ל כִּ֣י לֹ֤א יָֽלְדָה֙ לְיַעֲקֹ֔ב וַתְּקַנֵּ֥א רָחֵ֖ל בַּאֲחֹתָ֑הּ וַתֹּ֤אמֶר אֶֽל־יַעֲקֹב֙ הָֽבָה־לִּ֣י בָנִ֔ים וְאִם־אַ֖יִן מֵתָ֥ה אָנֹֽכִי׃ </span></p>
 <p align="RIGHT"><span lang="he">‎<a name="002">2</a> ‏וַיִּֽחַר־אַ֥ף יַעֲקֹ֖ב בְּרָחֵ֑ל וַיֹּ֗אמֶר הֲתַ֤חַת אֱלֹהִים֙ אָנֹ֔כִי אֲשֶׁר־מָנַ֥ע מִמֵּ֖ךְ פְּרִי־בָֽטֶן׃ </span></p>
 <p align="RIGHT"><span lang="he">‎<a name="003">3</a> ‏וַתֹּ֕אמֶר הִנֵּ֛ה אֲמָתִ֥י בִלְהָ֖ה בֹּ֣א אֵלֶ֑יהָ וְתֵלֵד֙ עַל־בִּרְכַּ֔י וְאִבָּנֶ֥ה גַם־אָנֹכִ֖י מִמֶּֽנָּה׃ </span></p>
 <p align="RIGHT"><span lang="he">‎<a name="004">4</a> ‏וַתִּתֶּן־ל֛וֹ אֶת־בִּלְהָ֥ה שִׁפְחָתָ֖הּ לְאִשָּׁ֑ה וַיָּבֹ֥א אֵלֶ֖יהָ יַעֲקֹֽב׃ </span></p>
 <p align="RIGHT"><span lang="he">‎<a name="005">5</a> ‏וַתַּ֣הַר בִּלְהָ֔ה וַתֵּ֥לֶד לְיַעֲקֹ֖ב בֵּֽן׃ </span></p>
 <p align="RIGHT"><span lang="he">‎<a name="006">6</a> ‏וַתֹּ֤אמֶר רָחֵל֙ דָּנַ֣נִּי אֱלֹהִ֔ים וְגַם֙ שָׁמַ֣ע בְּקֹלִ֔י וַיִּתֶּן־לִ֖י בֵּ֑ן עַל־כֵּ֛ן קָרְאָ֥ה שְׁמ֖וֹ דָּֽן׃ </span></p>
 <p align="RIGHT"><span lang="he">‎<a name="007">7</a> ‏וַתַּ֣הַר ע֔וֹד וַתֵּ֕לֶד בִּלְהָ֖ה שִׁפְחַ֣ת רָחֵ֑ל בֵּ֥ן שֵׁנִ֖י לְיַעֲקֹֽב׃ </span></p>
 <p align="RIGHT"><span lang="he">‎<a name="008">8</a> ‏וַתֹּ֣אמֶר רָחֵ֗ל נַפְתּוּלֵ֨י אֱלֹהִ֧ים׀ נִפְתַּ֛לְתִּי עִם־אֲחֹתִ֖י גַּם־יָכֹ֑לְתִּי וַתִּקְרָ֥א שְׁמ֖וֹ נַפְתָּלִֽי׃ </span></p>
 <p align="RIGHT"><span lang="he">‎<a name="009">9</a> ‏וַתֵּ֣רֶא לֵאָ֔ה כִּ֥י עָמְדָ֖ה מִלֶּ֑דֶת וַתִּקַּח֙ אֶת־זִלְפָּ֣ה שִׁפְחָתָ֔הּ וַתִּתֵּ֥ן אֹתָ֛הּ לְיַעֲקֹ֖ב לְאִשָּֽׁה׃ </span></p>
 <p align="RIGHT"><span lang="he">‎<a name="010">10</a> ‏וַתֵּ֗לֶד זִלְפָּ֛ה שִׁפְחַ֥ת לֵאָ֖ה לְיַעֲקֹ֥ב בֵּֽן׃ </span></p>
 <p align="RIGHT"><span lang="he">‎<a name="011">11</a> ‏וַתֹּ֥אמֶר לֵאָ֖ה <font color="brown">בגד</font> <font color="blue">בָּ֣א</font> <font color="blue">גָ֑ד</font> וַתִּקְרָ֥א אֶת־שְׁמ֖וֹ גָּֽד׃ </span></p>
 <p align="RIGHT"><span lang="he">‎<a name="012">12</a> ‏וַתֵּ֗לֶד זִלְפָּה֙ שִׁפְחַ֣ת לֵאָ֔ה בֵּ֥ן שֵׁנִ֖י לְיַעֲקֹֽב׃ </span></p>
 <p align="RIGHT"><span lang="he">‎<a name="013">13</a> ‏וַתֹּ֣אמֶר לֵאָ֔ה בְּאָשְׁרִ֕י כִּ֥י אִשְּׁר֖וּנִי בָּנ֑וֹת וַתִּקְרָ֥א אֶת־שְׁמ֖וֹ אָשֵֽׁר׃ </span></p>
 <p align="RIGHT"><span lang="he">‎<a name="014">14</a> ‏וַיֵּ֨לֶךְ רְאוּבֵ֜ן בִּימֵ֣י קְצִיר־חִטִּ֗ים וַיִּמְצָ֤א דֽוּדָאִים֙ בַּשָּׂדֶ֔ה וַיָּבֵ֣א אֹתָ֔ם אֶל־לֵאָ֖ה אִמּ֑וֹ וַתֹּ֤אמֶר רָחֵל֙ אֶל־לֵאָ֔ה תְּנִי־נָ֣א לִ֔י מִדּוּדָאֵ֖י בְּנֵֽךְ׃ </span></p>
 <p align="RIGHT"><span lang="he">‎<a name="015">15</a> ‏וַתֹּ֣אמֶר לָ֗הּ הַמְעַט֙ קַחְתֵּ֣ךְ אֶת־אִישִׁ֔י וְלָקַ֕חַת גַּ֥ם אֶת־דּוּדָאֵ֖י בְּנִ֑י וַתֹּ֣אמֶר רָחֵ֗ל לָכֵן֙ יִשְׁכַּ֤ב עִמָּךְ֙ הַלַּ֔יְלָה תַּ֖חַת דּוּדָאֵ֥י בְנֵֽךְ׃ </span></p>
 <p align="RIGHT"><span lang="he">‎<a name="016">16</a> ‏וַיָּבֹ֨א יַעֲקֹ֣ב<font color="red"><sup>3</sup></font> מִן־הַשָּׂדֶה֮ בָּעֶרֶב֒ וַתֵּצֵ֨א לֵאָ֜ה לִקְרָאת֗וֹ וַתֹּ֙אמֶר֙ אֵלַ֣י תָּב֔וֹא כִּ֚י שָׂכֹ֣ר שְׂכַרְתִּ֔יךָ בְּדוּדָאֵ֖י בְּנִ֑י וַיִּשְׁכַּ֥ב עִמָּ֖הּ בַּלַּ֥יְלָה הֽוּא׃ </span></p>
 <p align="RIGHT"><span lang="he">‎<a name="017">17</a> ‏וַיִּשְׁמַ֥ע אֱלֹהִ֖ים אֶל־לֵאָ֑ה וַתַּ֛הַר וַתֵּ֥לֶד לְיַעֲקֹ֖ב בֵּ֥ן חֲמִישִֽׁי׃ </span></p>
 <p align="RIGHT"><span lang="he">‎<a name="018">18</a> ‏וַתֹּ֣אמֶר לֵאָ֗ה נָתַ֤ן אֱלֹהִים֙ שְׂכָרִ֔י אֲשֶׁר־נָתַ֥תִּי שִׁפְחָתִ֖י לְאִישִׁ֑י וַתִּקְרָ֥א שְׁמ֖וֹ יִשָּׂשכָֽר׃ </span></p>
 <p align="RIGHT"><span lang="he">‎<a name="019">19</a> ‏וַתַּ֤הַר עוֹד֙ לֵאָ֔ה וַתֵּ֥לֶד בֵּן־שִׁשִּׁ֖י לְּיַעֲקֹֽב׃<font color="red"><sup>1</sup></font> </span></p>
 <p align="RIGHT"><span lang="he">‎<a name="020">20</a> ‏וַתֹּ֣אמֶר לֵאָ֗ה זְבָדַ֨נִי אֱלֹהִ֥ים׀ אֹתִי֮ זֵ֣בֶד טוֹב֒ הַפַּ֙עַם֙ יִזְבְּלֵ֣נִי אִישִׁ֔י כִּֽי־יָלַ֥דְתִּי ל֖וֹ שִׁשָּׁ֣ה בָנִ֑ים וַתִּקְרָ֥א אֶת־שְׁמ֖וֹ זְבֻלֽוּן׃ </span></p>
 <p align="RIGHT"><span lang="he">‎<a name="021">21</a> ‏וְאַחַ֖ר יָ֣לְדָה בַּ֑ת וַתִּקְרָ֥א אֶת־שְׁמָ֖הּ דִּינָֽה׃ </span></p>
 <p align="RIGHT"><span lang="he">‎<a name="022">22</a> ‏וַיִּזְכֹּ֥ר אֱלֹהִ֖ים אֶת־רָחֵ֑ל וַיִּשְׁמַ֤ע אֵלֶ֙יהָ֙ אֱלֹהִ֔ים וַיִּפְתַּ֖ח אֶת־רַחְמָֽהּ׃ </span></p>
 <p align="RIGHT"><span lang="he">‎<a name="023">23</a> ‏וַתַּ֖הַר וַתֵּ֣לֶד בֵּ֑ן וַתֹּ֕אמֶר אָסַ֥ף אֱלֹהִ֖ים אֶת־חֶרְפָּתִֽי׃ </span></p>
 <p align="RIGHT"><span lang="he">‎<a name="024">24</a> ‏וַתִּקְרָ֧א אֶת־שְׁמ֛וֹ יוֹסֵ֖ף לֵאמֹ֑ר יֹסֵ֧ף יְהוָ֛ה לִ֖י בֵּ֥ן אַחֵֽר׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֕י כַּאֲשֶׁ֛ר יָלְדָ֥ה רָחֵ֖ל אֶת־יוֹסֵ֑ף וַיֹּ֤אמֶר יַעֲקֹב֙ אֶל־לָבָ֔ן שַׁלְּחֵ֙נִי֙ וְאֵ֣לְכָ֔ה אֶל־מְקוֹמִ֖י וּלְאַרְצִֽי׃ </span></p>
 <p align="RIGHT"><span lang="he">‎<a name="026">26</a> ‏תְּנָ֞ה אֶת־נָשַׁ֣י וְאֶת־יְלָדַ֗י אֲשֶׁ֨ר עָבַ֧דְתִּי אֹֽתְךָ֛ בָּהֵ֖ן וְאֵלֵ֑כָה כִּ֚י אַתָּ֣ה יָדַ֔עְתָּ אֶת־עֲבֹדָתִ֖י אֲשֶׁ֥ר עֲבַדְתִּֽיךָ׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֤אמֶר אֵלָיו֙ לָבָ֔ן אִם־נָ֛א מָצָ֥אתִי חֵ֖ן בְּעֵינֶ֑יךָ נִחַ֕שְׁתִּי וַיְבָרֲכֵ֥נִי יְהוָ֖ה בִּגְלָלֶֽךָ׃ </span></p>
 <p align="RIGHT"><span lang="he">‎<a name="028">28</a> ‏וַיֹּאמַ֑ר נָקְבָ֧ה שְׂכָרְךָ֛ עָלַ֖י וְאֶתֵּֽנָה׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֣אמֶר אֵלָ֔יו אַתָּ֣ה יָדַ֔עְתָּ אֵ֖ת אֲשֶׁ֣ר עֲבַדְתִּ֑יךָ וְאֵ֛ת אֲשֶׁר־הָיָ֥ה מִקְנְךָ֖ אִתִּֽי׃ </span></p>
 <p align="RIGHT"><span lang="he">‎<a name="030">30</a> ‏כִּ֡י מְעַט֩ אֲשֶׁר־הָיָ֨ה לְךָ֤ לְפָנַי֙ וַיִּפְרֹ֣ץ לָרֹ֔ב וַיְבָ֧רֶךְ יְהוָ֛ה אֹתְךָ֖ לְרַגְלִ֑י וְעַתָּ֗ה מָתַ֛י אֶֽעֱשֶׂ֥ה גַם־אָנֹכִ֖י לְבֵיתִֽי׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֖אמֶר מָ֣ה אֶתֶּן־לָ֑ךְ וַיֹּ֤אמֶר יַעֲקֹב֙ לֹא־תִתֶּן־לִ֣י<font color="red"><sup>3</sup></font> מְא֔וּמָה אִם־תַּֽעֲשֶׂה־לִּי֙ הַדָּבָ֣ר הַזֶּ֔ה אָשׁ֛וּבָה אֶרְעֶ֥ה צֹֽאנְךָ֖ אֶשְׁמֹֽר׃ </span></p>
 <p align="RIGHT"><span lang="he">‎<a name="032">32</a> ‏אֶֽעֱבֹ֨ר בְּכָל־צֹֽאנְךָ֜ הַיּ֗וֹם הָסֵ֨ר מִשָּׁ֜ם כָּל־שֶׂ֣ה׀ נָקֹ֣ד וְטָל֗וּא וְכָל־שֶׂה־חוּם֙ בַּכְּשָׂבִ֔ים וְטָל֥וּא וְנָקֹ֖ד בָּעִזִּ֑ים וְהָיָ֖ה שְׂכָרִֽי׃ </span></p>
 <p align="RIGHT"><span lang="he">‎<a name="033">33</a> ‏וְעָֽנְתָה־בִּ֤י צִדְקָתִי֙ בְּי֣וֹם מָחָ֔ר כִּֽי־תָב֥וֹא עַל־שְׂכָרִ֖י לְפָנֶ֑יךָ כֹּ֣ל אֲשֶׁר־אֵינֶנּוּ֩ נָקֹ֨ד וְטָל֜וּא בָּֽעִזִּ֗ים וְחוּם֙ בַּכְּשָׂבִ֔ים גָּנ֥וּב ה֖וּא אִתִּֽי׃ </span></p>
 <p align="RIGHT"><span lang="he">‎<a name="034">34</a> ‏וַיֹּ֥אמֶר לָבָ֖ן הֵ֑ן ל֖וּ יְהִ֥י כִדְבָרֶֽךָ׃ </span></p>
 <p align="RIGHT"><span lang="he">‎<a name="035">35</a> ‏וַיָּ֣סַר בַּיּוֹם֩ הַה֨וּא אֶת־הַתְּיָשִׁ֜ים הָֽעֲקֻדִּ֣ים וְהַטְּלֻאִ֗ים וְאֵ֤ת כָּל־הָֽעִזִּים֙ הַנְּקֻדּ֣וֹת וְהַטְּלֻאֹ֔ת כֹּ֤ל<font color="red"><sup>3</sup></font> אֲשֶׁר־לָבָן֙ בּ֔וֹ וְכָל־ח֖וּם בַּכְּשָׂבִ֑ים וַיִּתֵּ֖ן בְּיַד־בָּנָֽיו׃ </span></p>
 <p align="RIGHT"><span lang="he">‎<a name="036">36</a> ‏וַיָּ֗שֶׂם דֶּ֚רֶךְ שְׁלֹ֣שֶׁת יָמִ֔ים בֵּינ֖וֹ וּבֵ֣ין יַעֲקֹ֑ב וְיַעֲקֹ֗ב רֹעֶ֛ה אֶת־צֹ֥אן לָבָ֖ן הַנּוֹתָרֹֽת׃ </span></p>
 <p align="RIGHT"><span lang="he">‎<a name="037">37</a> ‏וַיִּֽקַּֽח־ל֣וֹ יַעֲקֹ֗ב מַקַּ֥ל לִבְנֶ֛ה לַ֖ח וְל֣וּז וְעֶרְמ֑וֹן<font color="red"><sup>1</sup></font> וַיְפַצֵּ֤ל בָּהֵן֙ פְּצָל֣וֹת לְבָנ֔וֹת מַחְשֹׂף֙ הַלָּבָ֔ן אֲשֶׁ֖ר עַל־הַמַּקְלֽוֹת׃ </span></p>
 <p align="RIGHT"><span lang="he">‎<a name="038">38</a> ‏וַיַּצֵּ֗ג אֶת־הַמַּקְלוֹת֙ אֲשֶׁ֣ר פִּצֵּ֔ל בָּרֳהָטִ֖ים בְּשִֽׁקֲת֣וֹת הַמָּ֑יִם אֲשֶׁר֩ תָּבֹ֨אןָ הַצֹּ֤אן לִשְׁתּוֹת֙ לְנֹ֣כַח הַצֹּ֔אן וַיֵּחַ֖מְנָה בְּבֹאָ֥ן לִשְׁתּֽוֹת׃ </span></p>
 <p align="RIGHT"><span lang="he">‎<a name="039">39</a> ‏וַיֶּחֱמ֥וּ הַצֹּ֖אן אֶל־הַמַּקְל֑וֹת וַתֵּלַ֣דְןָ הַצֹּ֔אן עֲקֻדִּ֥ים נְקֻדִּ֖ים וּטְלֻאִֽים׃ </span></p>
 <p align="RIGHT"><span lang="he">‎<a name="040">40</a> ‏וְהַכְּשָׂבִים֮ הִפְרִ֣יד יַעֲקֹב֒ וַ֠יִּתֵּן פְּנֵ֨י הַצֹּ֧אן אֶל־עָקֹ֛ד וְכָל־ח֖וּם בְּצֹ֣אן לָבָ֑ן וַיָּֽשֶׁת־ל֤וֹ עֲדָרִים֙ לְבַדּ֔וֹ וְלֹ֥א שָׁתָ֖ם עַל־צֹ֥אן לָבָֽן׃ </span></p>
 <p align="RIGHT"><span lang="he">‎<a name="041">41</a> ‏וְהָיָ֗ה בְּכָל־יַחֵם֮ הַצֹּ֣אן הַמְקֻשָּׁרוֹת֒ וְשָׂ֨ם יַעֲקֹ֧ב אֶת־הַמַּקְל֛וֹת לְעֵינֵ֥י הַצֹּ֖אן בָּרֳהָטִ֑ים לְיַחְמֵ֖נָּה בַּמַּקְלֽוֹת׃ </span></p>
 <p align="RIGHT"><span lang="he">‎<a name="042">42</a> ‏וּבְהַעֲטִ֥יף הַצֹּ֖אן לֹ֣א יָשִׂ֑ים וְהָיָ֤ה הָעֲטֻפִים֙ לְלָבָ֔ן וְהַקְּשֻׁרִ֖ים לְיַעֲקֹֽב׃ </span></p>
 <p align="RIGHT"><span lang="he">‎<a name="043">43</a> ‏וַיִּפְרֹ֥ץ הָאִ֖ישׁ מְאֹ֣ד מְאֹ֑ד וַֽיְהִי־לוֹ֙ צֹ֣אן רַבּ֔וֹת וּשְׁפָחוֹת֙ וַעֲבָדִ֔ים וּגְמַלִּ֖ים וַחֲמֹרִֽים׃ </span></p>
 </td>
 <td width="50%">
 <p>1 watēre’ rāḥēl kî lō’ yāləḏâ ləy<sup>a</sup>‘ăqōḇ watəqannē’ rāḥēl ba’ăḥōṯāh watō’mer ’el-y<sup>a</sup>‘ăqōḇ hāḇâ-llî ḇānîm wə’im-’ayin mēṯâ ’ānōḵî: </p>
 <p>2 wayyiḥar-’af y<sup>a</sup>‘ăqōḇ bərāḥēl wayyō’mer hăṯ<sup>a</sup>ḥaṯ ’ĕlōhîm ’ānōḵî ’ăšer-mān<sup>a</sup>‘ mimmēḵə pərî-ḇāṭen: </p>
 <p>3 watō’mer hinnēh ’ămāṯî ḇiləhâ bō’ ’ēleyhā wəṯēlēḏ ‘al-birəkay wə’ibāneh ḡam-’ānōḵî mimmennâ: </p>
 <p>4 watiten-lwō ’eṯ-biləhâ šifəḥāṯāh lə’iššâ wayyāḇō’ ’ēleyhā y<sup>a</sup>‘ăqōḇ: </p>
 <p>5 watahar biləhâ watēleḏ ləy<sup>a</sup>‘ăqōḇ bēn: </p>
 <p>6 watō’mer rāḥēl dānannî ’ĕlōhîm wəḡam šām<sup>a</sup>‘ bəqōlî wayyiten-lî bēn ‘al-kēn qārə’â šəmwō dān: </p>
 <p>7 watahar ‘wōḏ watēleḏ biləhâ šifəḥaṯ rāḥēl bēn šēnî ləy<sup>a</sup>‘ăqōḇ: </p>
 <p>8 watō’mer rāḥēl nafətûlê ’ĕlōhîm| nifətalətî ‘im-’ăḥōṯî gam-yāḵōlətî watiqərā’ šəmwō nafətālî: </p>
 <p>9 watēre’ lē’â kî ‘āməḏâ milleḏeṯ watiqq<sup>a</sup>ḥ ’eṯ-ziləpâ šifəḥāṯāh watitēn ’ōṯāh ləy<sup>a</sup>‘ăqōḇ lə’iššâ: </p>
 <p>10 watēleḏ ziləpâ šifəḥaṯ lē’â ləy<sup>a</sup>‘ăqōḇ bēn: </p>
 <p>11 watō’mer lē’â <font color="brown">bəḡāḏ</font> <font color="blue">bā’</font> <font color="blue">ḡāḏ</font> watiqərā’ ’eṯ-šəmwō gāḏ: </p>
 <p>12 watēleḏ ziləpâ šifəḥaṯ lē’â bēn šēnî ləy<sup>a</sup>‘ăqōḇ: </p>
 <p>13 watō’mer lē’â bə’āšərî kî ’iššərûnî bānwōṯ watiqərā’ ’eṯ-šəmwō ’āšēr: </p>
 <p>14 wayyēleḵə rə’ûḇēn bîmê qəṣîr-ḥiṭṭîm wayyiməṣā’ ḏûḏā’îm baśśāḏeh wayyāḇē’ ’ōṯām ’el-lē’â ’immwō watō’mer rāḥēl ’el-lē’â tənî-nā’ lî midûḏā’ê bənēḵə: </p>
 <p>15 watō’mer lāh hamə‘aṭ q<sup>a</sup>ḥətēḵə ’eṯ-’îšî wəlāq<sup>a</sup>ḥaṯ gam ’eṯ-dûḏā’ê bənî watō’mer rāḥēl lāḵēn yišəkaḇ ‘immāḵə hallayəlâ t<sup>a</sup>ḥaṯ dûḏā’ê ḇənēḵə: </p>
 <p>16 wayyāḇō’ y<sup>a</sup>‘ăqōḇ<font color="red"><sup>3</sup></font> min-haśśāḏeh bā‘ereḇ watēṣē’ lē’â liqərā’ṯwō watō’mer ’ēlay tāḇwō’ kî śāḵōr śəḵarətîḵā bəḏûḏā’ê bənî wayyišəkaḇ ‘immāh ballayəlâ hû’: </p>
 <p>17 wayyišəm<sup>a</sup>‘ ’ĕlōhîm ’el-lē’â watahar watēleḏ ləy<sup>a</sup>‘ăqōḇ bēn ḥămîšî: </p>
 <p>18 watō’mer lē’â nāṯan ’ĕlōhîm śəḵārî ’ăšer-nāṯatî šifəḥāṯî lə’îšî watiqərā’ šəmwō yiśśāsḵār: </p>
 <p>19 watahar ‘wōḏ lē’â watēleḏ bēn-šiššî lləy<sup>a</sup>‘ăqōḇ:<font color="red"><sup>1</sup></font> </p>
 <p>20 watō’mer lē’â zəḇāḏanî ’ĕlōhîm| ’ōṯî zēḇeḏ ṭwōḇ hap<sup>a</sup>‘am yizəbəlēnî ’îšî kî-yālaḏətî lwō šiššâ ḇānîm watiqərā’ ’eṯ-šəmwō zəḇulûn: </p>
 <p>21 wə’<sup>a</sup>ḥar yāləḏâ baṯ watiqərā’ ’eṯ-šəmāh dînâ: </p>
 <p>22 wayyizəkōr ’ĕlōhîm ’eṯ-rāḥēl wayyišəm<sup>a</sup>‘ ’ēleyhā ’ĕlōhîm wayyifət<sup>a</sup>ḥ ’eṯ-r<sup>a</sup>ḥəmāh: </p>
 <p>23 watahar watēleḏ bēn watō’mer ’āsaf ’ĕlōhîm ’eṯ-ḥerəpāṯî: </p>
 <p>24 watiqərā’ ’eṯ-šəmwō ywōsēf lē’mōr yōsēf yəhwâ lî bēn ’<sup>a</sup>ḥēr: </p>
 <p>25 wayəhî ka’ăšer yāləḏâ rāḥēl ’eṯ-ywōsēf wayyō’mer y<sup>a</sup>‘ăqōḇ ’el-lāḇān šalləḥēnî wə’ēləḵâ ’el-məqwōmî ûlə’arəṣî: </p>
 <p>26 tənâ ’eṯ-nāšay wə’eṯ-yəlāḏay ’ăšer ‘āḇaḏətî ’ōṯəḵā bâēn wə’ēlēḵâ kî ’atâ yāḏ<sup>a</sup>‘ətā ’eṯ-‘ăḇōḏāṯî ’ăšer ‘ăḇaḏətîḵā: </p>
 <p>27 wayyō’mer ’ēlāyw lāḇān ’im-nā’ māṣā’ṯî ḥēn bə‘êneyḵā niḥašətî wayəḇārăḵēnî yəhwâ biḡəlāleḵā: </p>
 <p>28 wayyō’mar nāqəḇâ śəḵārəḵā ‘ālay wə’etēnâ: </p>
 <p>29 wayyō’mer ’ēlāyw ’atâ yāḏ<sup>a</sup>‘ətā ’ēṯ ’ăšer ‘ăḇaḏətîḵā wə’ēṯ ’ăšer-hāyâ miqənəḵā ’itî: </p>
 <p>30 kî mə‘aṭ ’ăšer-hāyâ ləḵā ləfānay wayyifərōṣ lārōḇ wayəḇāreḵə yəhwâ ’ōṯəḵā ləraḡəlî wə‘atâ māṯay ’e‘ĕśeh ḡam-’ānōḵî ləḇêṯî: </p>
 <p>31 wayyō’mer mâ ’eten-lāḵə wayyō’mer y<sup>a</sup>‘ăqōḇ lō’-ṯiten-lî<font color="red"><sup>3</sup></font> mə’ûmâ ’im-t<sup>a</sup>‘ăśeh-llî hadāḇār hazzeh ’āšûḇâ ’erə‘eh ṣō’nəḵā ’ešəmōr: </p>
 <p>32 ’e‘ĕḇōr bəḵāl-ṣō’nəḵā hayywōm hāsēr miššām kāl-śeh| nāqōḏ wəṭālû’ wəḵāl-śeh-ḥûm bakəśāḇîm wəṭālû’ wənāqōḏ bā‘izzîm wəhāyâ śəḵārî: </p>
 <p>33 wə‘ānəṯâ-bî ṣiḏəqāṯî bəywōm māḥār kî-ṯāḇwō’ ‘al-śəḵārî ləfāneyḵā kōl ’ăšer-’ênennû nāqōḏ wəṭālû’ bā‘izzîm wəḥûm bakəśāḇîm gānûḇ hû’ ’itî: </p>
 <p>34 wayyō’mer lāḇān hēn lû yəhî ḵiḏəḇāreḵā: </p>
 <p>35 wayyāsar bayywōm hahû’ ’eṯ-hatəyāšîm hā‘ăqudîm wəhaṭṭəlu’îm wə’ēṯ kāl-hā‘izzîm hannəqudwōṯ wəhaṭṭəlu’ōṯ kōl<font color="red"><sup>3</sup></font> ’ăšer-lāḇān bwō wəḵāl-ḥûm bakəśāḇîm wayyitēn bəyaḏ-bānāyw: </p>
 <p>36 wayyāśem dereḵə šəlōšeṯ yāmîm bênwō ûḇên y<sup>a</sup>‘ăqōḇ wəy<sup>a</sup>‘ăqōḇ rō‘eh ’eṯ-ṣō’n lāḇān hannwōṯārōṯ: </p>
 <p>37 wayyiqq<sup>a</sup>ḥ-lwō y<sup>a</sup>‘ăqōḇ maqqal liḇəneh l<sup>a</sup>ḥ wəlûz wə‘erəmwōn<font color="red"><sup>1</sup></font> wayəfaṣṣēl bâēn pəṣālwōṯ ləḇānwōṯ m<sup>a</sup>ḥəśōf hallāḇān ’ăšer ‘al-hammaqəlwōṯ: </p>
 <p>38 wayyaṣṣēḡ ’eṯ-hammaqəlwōṯ ’ăšer piṣṣēl bārŏhāṭîm bəšiqăṯwōṯ hammāyim ’ăšer tāḇō’nā haṣṣō’n lišətwōṯ lənōḵ<sup>a</sup>ḥ haṣṣō’n wayyēḥamənâ bəḇō’ān lišətwōṯ: </p>
 <p>39 wayyeḥĕmû haṣṣō’n ’el-hammaqəlwōṯ watēlaḏənā haṣṣō’n ‘ăqudîm nəqudîm ûṭəlu’îm: </p>
 <p>40 wəhakəśāḇîm hifərîḏ y<sup>a</sup>‘ăqōḇ wayyitēn pənê haṣṣō’n ’el-‘āqōḏ wəḵāl-ḥûm bəṣō’n lāḇān wayyāšeṯ-lwō ‘ăḏārîm ləḇadwō wəlō’ šāṯām ‘al-ṣō’n lāḇān: </p>
 <p>41 wəhāyâ bəḵāl-y<sup>a</sup>ḥēm haṣṣō’n haməquššārwōṯ wəśām y<sup>a</sup>‘ăqōḇ ’eṯ-hammaqəlwōṯ lə‘ênê haṣṣō’n bārŏhāṭîm ləy<sup>a</sup>ḥəmēnnâ bammaqəlwōṯ: </p>
 <p>42 ûḇəh<sup>a</sup>‘ăṭîf haṣṣō’n lō’ yāśîm wəhāyâ hā‘ăṭufîm ləlāḇān wəhaqqəšurîm ləy<sup>a</sup>‘ăqōḇ: </p>
 <p>43 wayyifərōṣ hā’îš mə’ōḏ mə’ōḏ wayəhî-lwō ṣō’n rabwōṯ ûšəfāḥwōṯ w<sup>a</sup>‘ăḇāḏîm ûḡəmallîm w<sup>a</sup>ḥămōrîm: </p>
 </td>
 </tr></table>
 <p></p><hr>
 <center>
 <a href="gen031.htm">Next: Genesis (Bereshit) Chapter 31</a></center>
 </body>