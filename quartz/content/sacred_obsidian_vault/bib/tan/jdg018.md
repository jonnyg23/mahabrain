<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg018.htm">Polyglot</a> 
 <a href="../kjv/jdg018.htm">KJV</a> 
 <a href="../sep/jdb018.htm">Sep:JdB</a> 
 <a href="../sep/jda018.htm">Sep:JdA</a> 
 <a href="../vul/jdg018.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg017.htm">Previous</a> 
 <a href="jdg019.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל וּבַיָּמִ֣ים הָהֵ֗ם שֵׁ֣בֶט הַדָּנִ֞י מְבַקֶּשׁ־ל֤וֹ נַֽחֲלָה֙ לָשֶׁ֔בֶת כִּי֩ לֹֽא־נָ֨פְלָה לּ֜וֹ עַד־הַיּ֥וֹם הַה֛וּא בְּתוֹךְ־שִׁבְטֵ֥י יִשְׂרָאֵ֖ל בְּנַחֲלָֽה׃ ס</span></p>
 <p align="RIGHT"><span lang="he">‎<a name="002">2</a> ‏וַיִּשְׁלְח֣וּ בְנֵי־דָ֣ן׀ מִֽמִּשְׁפַּחְתָּ֡ם חֲמִשָּׁ֣ה אֲנָשִׁ֣ים מִקְצוֹתָם֩ אֲנָשִׁ֨ים בְּנֵי־חַ֜יִל מִצָּרְעָ֣ה וּמֵֽאֶשְׁתָּאֹ֗ל לְרַגֵּ֤ל אֶת־הָאָ֙רֶץ֙ וּלְחָקְרָ֔הּ וַיֹּאמְר֣וּ אֲלֵהֶ֔ם לְכ֖וּ חִקְר֣וּ אֶת־הָאָ֑רֶץ וַיָּבֹ֤אוּ הַר־אֶפְרַ֙יִם֙ עַד־בֵּ֣ית מִיכָ֔ה וַיָּלִ֖ינוּ שָֽׁם׃ </span></p>
 <p align="RIGHT"><span lang="he">‎<a name="003">3</a> ‏הֵ֚מָּה עִם־בֵּ֣ית מִיכָ֔ה וְהֵ֣מָּה הִכִּ֔ירוּ אֶת־ק֥וֹל הַנַּ֖עַר הַלֵּוִ֑י וַיָּס֣וּרוּ שָׁ֗ם וַיֹּ֤אמְרוּ לוֹ֙ מִֽי־הֱבִיאֲךָ֣ הֲלֹ֔ם וּמָֽה־אַתָּ֥ה עֹשֶׂ֛ה בָּזֶ֖ה וּמַה־לְּךָ֥ פֹֽה׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֣אמֶר אֲלֵהֶ֔ם כָּזֹ֣ה וְכָזֶ֔ה עָ֥שָׂה לִ֖י מִיכָ֑ה וַיִּשְׂכְּרֵ֕נִי וָאֱהִי־ל֖וֹ לְכֹהֵֽן׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֥אמְרוּ ל֖וֹ שְׁאַל־נָ֣א בֵאלֹהִ֑ים וְנֵ֣דְעָ֔ה הֲתַצְלִ֣יחַ דַּרְכֵּ֔נוּ אֲשֶׁ֥ר אֲנַ֖חְנוּ הֹלְכִ֥ים עָלֶֽיהָ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֧אמֶר לָהֶ֛ם הַכֹּהֵ֖ן לְכ֣וּ לְשָׁל֑וֹם נֹ֣כַח יְהוָ֔ה דַּרְכְּכֶ֖ם אֲשֶׁ֥ר תֵּֽלְכוּ־בָֽהּ׃ פ</span></p>
 <p align="RIGHT"><span lang="he">‎<a name="007">7</a> ‏וַיֵּלְכוּ֙ חֲמֵ֣שֶׁת הָאֲנָשִׁ֔ים וַיָּבֹ֖אוּ לָ֑יְשָׁה וַיִּרְא֣וּ אֶת־הָעָ֣ם אֲשֶׁר־בְּקִרְבָּ֣הּ יוֹשֶֽׁבֶת־לָ֠בֶטַח כְּמִשְׁפַּ֨ט צִדֹנִ֜ים שֹׁקֵ֣ט׀ וּבֹטֵ֗חַ וְאֵין־מַכְלִ֨ים דָּבָ֤ר בָּאָ֙רֶץ֙ יוֹרֵ֣שׁ עֶ֔צֶר וּרְחֹקִ֥ים הֵ֙מָּה֙ מִצִּ֣דֹנִ֔ים וְדָבָ֥ר אֵין־לָהֶ֖ם עִם־אָדָֽם׃ </span></p>
 <p align="RIGHT"><span lang="he">‎<a name="008">8</a> ‏וַיָּבֹ֙אוּ֙ אֶל־אֲחֵיהֶ֔ם צָרְעָ֖ה וְאֶשְׁתָּאֹ֑ל וַיֹּאמְר֥וּ לָהֶ֛ם אֲחֵיהֶ֖ם מָ֥ה אַתֶּֽם׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמְר֗וּ ק֚וּמָה וְנַעֲלֶ֣ה עֲלֵיהֶ֔ם כִּ֤י רָאִ֙ינוּ֙ אֶת־הָאָ֔רֶץ וְהִנֵּ֥ה טוֹבָ֖ה מְאֹ֑ד וְאַתֶּ֣ם מַחְשִׁ֔ים אַל־תֵּעָ֣צְל֔וּ לָלֶ֥כֶת לָבֹ֖א לָרֶ֥שֶׁת אֶת־הָאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏כְּבֹאֲכֶ֞ם תָּבֹ֣אוּ׀ אֶל־עַ֣ם בֹּטֵ֗חַ וְהָאָ֙רֶץ֙ רַחֲבַ֣ת יָדַ֔יִם כִּֽי־נְתָנָ֥הּ אֱלֹהִ֖ים בְּיֶדְכֶ֑ם מָקוֹם֙ אֲשֶׁ֣ר אֵֽין־שָׁ֣ם מַחְס֔וֹר כָּל־דָּבָ֖ר אֲשֶׁ֥ר בָּאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וַיִּסְע֤וּ מִשָּׁם֙ מִמִּשְׁפַּ֣חַת הַדָּנִ֔י מִצָּרְעָ֖ה וּמֵאֶשְׁתָּאֹ֑ל שֵֽׁשׁ־מֵא֣וֹת אִ֔ישׁ חָג֖וּר כְּלֵ֥י מִלְחָמָֽה׃ </span></p>
 <p align="RIGHT"><span lang="he">‎<a name="012">12</a> ‏וַֽיַּעֲל֗וּ וַֽיַּחֲנ֛וּ בְּקִרְיַ֥ת יְעָרִ֖ים בִּֽיהוּדָ֑ה עַל־כֵּ֡ן קָרְאוּ֩ לַמָּק֨וֹם הַה֜וּא מַחֲנֵה־דָ֗ן עַ֚ד הַיּ֣וֹם הַזֶּ֔ה הִנֵּ֕ה אַחֲרֵ֖י קִרְיַ֥ת יְעָרִֽים׃ </span></p>
 <p align="RIGHT"><span lang="he">‎<a name="013">13</a> ‏וַיַּעַבְר֥וּ מִשָּׁ֖ם הַר־אֶפְרָ֑יִם וַיָּבֹ֖אוּ עַד־בֵּ֥ית מִיכָֽה׃ </span></p>
 <p align="RIGHT"><span lang="he">‎<a name="014">14</a> ‏וַֽיַּעֲנ֞וּ חֲמֵ֣שֶׁת הָאֲנָשִׁ֗ים הַהֹלְכִים֮ לְרַגֵּל֮ אֶת־הָאָ֣רֶץ לַיִשׁ֒ וַיֹּֽאמְרוּ֙ אֶל־אֲחֵיהֶ֔ם הַיְדַעְתֶּ֗ם כִּ֠י יֵ֣שׁ בַּבָּתִּ֤ים הָאֵ֙לֶּה֙ אֵפ֣וֹד וּתְרָפִ֔ים וּפֶ֖סֶל וּמַסֵּכָ֑ה וְעַתָּ֖ה דְּע֥וּ מַֽה־תַּעֲשֽׂוּ׃ </span></p>
 <p align="RIGHT"><span lang="he">‎<a name="015">15</a> ‏וַיָּס֣וּרוּ שָׁ֔מָּה וַיָּבֹ֛אוּ אֶל־בֵּֽית־הַנַּ֥עַר הַלֵּוִ֖י בֵּ֣ית מִיכָ֑ה וַיִּשְׁאֲלוּ־ל֖וֹ לְשָׁלֽוֹם׃ </span></p>
 <p align="RIGHT"><span lang="he">‎<a name="016">16</a> ‏וְשֵׁשׁ־מֵא֣וֹת אִ֗ישׁ חֲגוּרִים֙ כְּלֵ֣י מִלְחַמְתָּ֔ם נִצָּבִ֖ים פֶּ֣תַח הַשָּׁ֑עַר אֲשֶׁ֖ר מִבְּנֵי־דָֽן׃ </span></p>
 <p align="RIGHT"><span lang="he">‎<a name="017">17</a> ‏וַֽיַּעֲל֞וּ חֲמֵ֣שֶׁת הָאֲנָשִׁ֗ים הַהֹלְכִים֮ לְרַגֵּ֣ל אֶת־הָאָרֶץ֒ בָּ֣אוּ שָׁ֔מָּה לָקְח֗וּ אֶת־הַפֶּ֙סֶל֙ וְאֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה וְהַכֹּהֵ֗ן נִצָּב֙ פֶּ֣תַח הַשַּׁ֔עַר וְשֵׁשׁ־מֵא֣וֹת הָאִ֔ישׁ הֶחָג֖וּר כְּלֵ֥י הַמִּלְחָמָֽה׃ </span></p>
 <p align="RIGHT"><span lang="he">‎<a name="018">18</a> ‏וְאֵ֗לֶּה בָּ֚אוּ בֵּ֣ית מִיכָ֔ה וַיִּקְחוּ֙ אֶת־פֶּ֣סֶל הָאֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה וַיֹּ֤אמֶר אֲלֵיהֶם֙ הַכֹּהֵ֔ן מָ֥ה אַתֶּ֖ם עֹשִֽׂים׃ </span></p>
 <p align="RIGHT"><span lang="he">‎<a name="019">19</a> ‏וַיֹּאמְרוּ֩ ל֨וֹ הַחֲרֵ֜שׁ שִֽׂים־יָדְךָ֤ עַל־פִּ֙יךָ֙ וְלֵ֣ךְ עִמָּ֔נוּ וֶֽהְיֵה־לָ֖נוּ לְאָ֣ב וּלְכֹהֵ֑ן הֲט֣וֹב׀ הֱיוֹתְךָ֣ כֹהֵ֗ן לְבֵית֙ אִ֣ישׁ אֶחָ֔ד א֚וֹ הֱיוֹתְךָ֣ כֹהֵ֔ן לְשֵׁ֥בֶט וּלְמִשְׁפָּחָ֖ה בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="020">20</a> ‏וַיִּיטַב֙ לֵ֣ב הַכֹּהֵ֔ן וַיִּקַּח֙ אֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַפָּ֑סֶל וַיָּבֹ֖א בְּקֶ֥רֶב הָעָֽם׃ </span></p>
 <p align="RIGHT"><span lang="he">‎<a name="021">21</a> ‏וַיִּפְנ֖וּ וַיֵּלֵ֑כוּ וַיָּשִׂ֨ימוּ אֶת־הַטַּ֧ף וְאֶת־הַמִּקְנֶ֛ה וְאֶת־הַכְּבוּדָּ֖ה לִפְנֵיהֶֽם׃ </span></p>
 <p align="RIGHT"><span lang="he">‎<a name="022">22</a> ‏הֵ֥מָּה הִרְחִ֖יקוּ מִבֵּ֣ית מִיכָ֑ה וְהָאֲנָשִׁ֗ים אֲשֶׁ֤ר בַּבָּתִּים֙ אֲשֶׁר֙ עִם־בֵּ֣ית מִיכָ֔ה נִֽזְעֲק֔וּ וַיַּדְבִּ֖יקוּ אֶת־בְּנֵי־דָֽן׃ </span></p>
 <p align="RIGHT"><span lang="he">‎<a name="023">23</a> ‏וַֽיִּקְרְאוּ֙ אֶל־בְּנֵי־דָ֔ן וַיַּסֵּ֖בּוּ פְּנֵיהֶ֑ם וַיֹּאמְר֣וּ לְמִיכָ֔ה מַה־לְּךָ֖ כִּ֥י נִזְעָֽקְתָּ׃ </span></p>
 <p align="RIGHT"><span lang="he">‎<a name="024">24</a> ‏וַיֹּ֡אמֶר אֶת־אֱלֹהַי֩ אֲשֶׁר־עָשִׂ֨יתִי לְקַחְתֶּ֧ם וְֽאֶת־הַכֹּהֵ֛ן וַתֵּלְכ֖וּ וּמַה־לִּ֣י ע֑וֹד וּמַה־זֶּ֛ה תֹּאמְר֥וּ אֵלַ֖י מַה־לָּֽךְ׃ </span></p>
 <p align="RIGHT"><span lang="he">‎<a name="025">25</a> ‏וַיֹּאמְר֤וּ אֵלָיו֙ בְּנֵי־דָ֔ן אַל־תַּשְׁמַ֥ע קוֹלְךָ֖ עִמָּ֑נוּ פֶּֽן־יִפְגְּע֣וּ בָכֶ֗ם אֲנָשִׁים֙ מָ֣רֵי נֶ֔פֶשׁ וְאָסַפְתָּ֥ה נַפְשְׁךָ֖ וְנֶ֥פֶשׁ בֵּיתֶֽךָ׃ </span></p>
 <p align="RIGHT"><span lang="he">‎<a name="026">26</a> ‏וַיֵּלְכ֥וּ בְנֵי־דָ֖ן לְדַרְכָּ֑ם וַיַּ֣רְא מִיכָ֗ה כִּי־חֲזָקִ֥ים הֵ֙מָּה֙ מִמֶּ֔נּוּ וַיִּ֖פֶן וַיָּ֥שָׁב אֶל־בֵּיתֽוֹ׃ </span></p>
 <p align="RIGHT"><span lang="he">‎<a name="027">27</a> ‏וְהֵ֨מָּה לָקְח֜וּ אֵ֧ת אֲשֶׁר־עָשָׂ֣ה מִיכָ֗ה וְֽאֶת־הַכֹּהֵן֮ אֲשֶׁ֣ר הָיָה־לוֹ֒ וַיָּבֹ֣אוּ עַל־לַ֗יִשׁ עַל־עַם֙ שֹׁקֵ֣ט וּבֹטֵ֔חַ וַיַּכּ֥וּ אוֹתָ֖ם לְפִי־חָ֑רֶב וְאֶת־הָעִ֖יר שָׂרְפ֥וּ בָאֵֽשׁ׃ </span></p>
 <p align="RIGHT"><span lang="he">‎<a name="028">28</a> ‏וְאֵ֨ין מַצִּ֜יל כִּ֧י רְֽחוֹקָה־הִ֣יא מִצִּיד֗וֹן וְדָבָ֤ר אֵין־לָהֶם֙ עִם־אָדָ֔ם וְהִ֕יא בָּעֵ֖מֶק אֲשֶׁ֣ר לְבֵית־רְח֑וֹב וַיִּבְנ֥וּ אֶת־הָעִ֖יר וַיֵּ֥שְׁבוּ בָֽהּ׃ </span></p>
 <p align="RIGHT"><span lang="he">‎<a name="029">29</a> ‏וַיִּקְרְא֤וּ שֵׁם־הָעִיר֙ דָּ֔ן בְּשֵׁם֙ דָּ֣ן אֲבִיהֶ֔ם אֲשֶׁ֥ר יוּלַּ֖ד לְיִשְׂרָאֵ֑ל וְאוּלָ֛ם לַ֥יִשׁ שֵׁם־הָעִ֖יר לָרִאשֹׁנָֽה׃ </span></p>
 <p align="RIGHT"><span lang="he">‎<a name="030">30</a> ‏וַיָּקִ֧ימוּ לָהֶ֛ם בְּנֵי־דָ֖ן אֶת־הַפָּ֑סֶל וִ֠יהוֹנָתָן בֶּן־גֵּרְשֹׁ֨ם בֶּן־מְנַ<font color="red"><sup>7</sup></font>שֶּׁ֜ה ה֣וּא וּבָנָ֗יו הָי֤וּ כֹהֲנִים֙ לְשֵׁ֣בֶט הַדָּנִ֔י עַד־י֖וֹם גְּל֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="031">31</a> ‏וַיָּשִׂ֣ימוּ לָהֶ֔ם אֶת־פֶּ֥סֶל מִיכָ֖ה אֲשֶׁ֣ר עָשָׂ֑ה כָּל־יְמֵ֛י הֱי֥וֹת בֵּית־הָאֱלֹהִ֖ים בְּשִׁלֹֽה׃ פ</span></p>
 </td>
 <td width="50%">
 <p>1 bayyāmîm hâēm ’ên meleḵə bəyiśərā’ēl ûḇayyāmîm hâēm šēḇeṭ hadānî məḇaqqeš-lwō n<sup>a</sup>ḥălâ lāšeḇeṯ kî lō’-nāfəlâ llwō ‘aḏ-hayywōm hahû’ bəṯwōḵə-šiḇəṭê yiśərā’ēl bən<sup>a</sup>ḥălâ: s</p>
 <p>2 wayyišələḥû ḇənê-ḏān| mimmišəp<sup>a</sup>ḥətām ḥămiššâ ’ănāšîm miqəṣwōṯām ’ănāšîm bənê-ḥayil miṣṣārə‘â ûmē’ešətā’ōl ləragēl ’eṯ-hā’āreṣ ûləḥāqərāh wayyō’mərû ’ălēhem ləḵû ḥiqərû ’eṯ-hā’āreṣ wayyāḇō’û har-’efərayim ‘aḏ-bêṯ mîḵâ wayyālînû šām: </p>
 <p>3 hēmmâ ‘im-bêṯ mîḵâ wəhēmmâ hikîrû ’eṯ-qwōl hann<sup>a</sup>‘ar hallēwî wayyāsûrû šām wayyō’mərû lwō mî-hĕḇî’ăḵā hălōm ûmâ-’atâ ‘ōśeh bāzeh ûmah-lləḵā fōh: </p>
 <p>4 wayyō’mer ’ălēhem kāzōh wəḵāzeh ‘āśâ lî mîḵâ wayyiśəkərēnî wā’ĕhî-lwō ləḵōhēn: </p>
 <p>5 wayyō’mərû lwō šə’al-nā’ ḇē’lōhîm wənēḏə‘â hăṯaṣəlîḥa darəkēnû ’ăšer ’ăn<sup>a</sup>ḥənû hōləḵîm ‘āleyhā: </p>
 <p>6 wayyō’mer lâem hakōhēn ləḵû ləšālwōm nōḵ<sup>a</sup>ḥ yəhwâ darəkəḵem ’ăšer tēləḵû-ḇāh: f</p>
 <p>7 wayyēləḵû ḥămēšeṯ hā’ănāšîm wayyāḇō’û lāyəšâ wayyirə’û ’eṯ-hā‘ām ’ăšer-bəqirəbāh ywōšeḇeṯ-lāḇeṭ<sup>a</sup>ḥ kəmišəpaṭ ṣiḏōnîm šōqēṭ| ûḇōṭēḥa wə’ên-maḵəlîm dāḇār bā’āreṣ ywōrēš ‘eṣer ûrəḥōqîm hēmmâ miṣṣiḏōnîm wəḏāḇār ’ên-lâem ‘im-’āḏām: </p>
 <p>8 wayyāḇō’û ’el-’ăḥêhem ṣārə‘â wə’ešətā’ōl wayyō’mərû lâem ’ăḥêhem mâ ’atem: </p>
 <p>9 wayyō’mərû qûmâ wən<sup>a</sup>‘ăleh ‘ălêhem kî rā’înû ’eṯ-hā’āreṣ wəhinnēh ṭwōḇâ mə’ōḏ wə’atem m<sup>a</sup>ḥəšîm ’al-tē‘āṣəlû lāleḵeṯ lāḇō’ lārešeṯ ’eṯ-hā’āreṣ: </p>
 <p>10 kəḇō’ăḵem tāḇō’û| ’el-‘am bōṭēḥa wəhā’āreṣ r<sup>a</sup>ḥăḇaṯ yāḏayim kî-nəṯānāh ’ĕlōhîm bəyeḏəḵem māqwōm ’ăšer ’ên-šām m<sup>a</sup>ḥəswōr kāl-dāḇār ’ăšer bā’āreṣ: </p>
 <p>11 wayyisə‘û miššām mimmišəp<sup>a</sup>ḥaṯ hadānî miṣṣārə‘â ûmē’ešətā’ōl šēš-mē’wōṯ ’îš ḥāḡûr kəlê miləḥāmâ: </p>
 <p>12 wayy<sup>a</sup>‘ălû wayy<sup>a</sup>ḥănû bəqirəyaṯ yə‘ārîm bîhûḏâ ‘al-kēn qārə’û lammāqwōm hahû’ m<sup>a</sup>ḥănēh-ḏān ‘aḏ hayywōm hazzeh hinnēh ’<sup>a</sup>ḥărê qirəyaṯ yə‘ārîm: </p>
 <p>13 wayy<sup>a</sup>‘aḇərû miššām har-’efərāyim wayyāḇō’û ‘aḏ-bêṯ mîḵâ: </p>
 <p>14 wayy<sup>a</sup>‘ănû ḥămēšeṯ hā’ănāšîm hahōləḵîm ləragēl ’eṯ-hā’āreṣ layiš wayyō’mərû ’el-’ăḥêhem hayəḏ<sup>a</sup>‘ətem kî yēš babātîm hā’ēlleh ’ēfwōḏ ûṯərāfîm ûfesel ûmassēḵâ wə‘atâ də‘û mah-t<sup>a</sup>‘ăśû: </p>
 <p>15 wayyāsûrû šāmmâ wayyāḇō’û ’el-bêṯ-hann<sup>a</sup>‘ar hallēwî bêṯ mîḵâ wayyišə’ălû-lwō ləšālwōm: </p>
 <p>16 wəšēš-mē’wōṯ ’îš ḥăḡûrîm kəlê miləḥamətām niṣṣāḇîm peṯ<sup>a</sup>ḥ haššā‘ar ’ăšer mibənê-ḏān: </p>
 <p>17 wayy<sup>a</sup>‘ălû ḥămēšeṯ hā’ănāšîm hahōləḵîm ləragēl ’eṯ-hā’āreṣ bā’û šāmmâ lāqəḥû ’eṯ-hapesel wə’eṯ-hā’ēfwōḏ wə’eṯ-hatərāfîm wə’eṯ-hammassēḵâ wəhakōhēn niṣṣāḇ peṯ<sup>a</sup>ḥ hašš<sup>a</sup>‘ar wəšēš-mē’wōṯ hā’îš heḥāḡûr kəlê hammiləḥāmâ: </p>
 <p>18 wə’ēlleh bā’û bêṯ mîḵâ wayyiqəḥû ’eṯ-pesel hā’ēfwōḏ wə’eṯ-hatərāfîm wə’eṯ-hammassēḵâ wayyō’mer ’ălêhem hakōhēn mâ ’atem ‘ōśîm: </p>
 <p>19 wayyō’mərû lwō h<sup>a</sup>ḥărēš śîm-yāḏəḵā ‘al-pîḵā wəlēḵə ‘immānû wehəyēh-lānû lə’āḇ ûləḵōhēn hăṭwōḇ| hĕywōṯəḵā ḵōhēn ləḇêṯ ’îš ’eḥāḏ ’wō hĕywōṯəḵā ḵōhēn ləšēḇeṭ ûləmišəpāḥâ bəyiśərā’ēl: </p>
 <p>20 wayyîṭaḇ lēḇ hakōhēn wayyiqq<sup>a</sup>ḥ ’eṯ-hā’ēfwōḏ wə’eṯ-hatərāfîm wə’eṯ-hapāsel wayyāḇō’ bəqereḇ hā‘ām: </p>
 <p>21 wayyifənû wayyēlēḵû wayyāśîmû ’eṯ-haṭṭaf wə’eṯ-hammiqəneh wə’eṯ-hakəḇûdâ lifənêhem: </p>
 <p>22 hēmmâ hirəḥîqû mibêṯ mîḵâ wəhā’ănāšîm ’ăšer babātîm ’ăšer ‘im-bêṯ mîḵâ nizə‘ăqû wayyaḏəbîqû ’eṯ-bənê-ḏān: </p>
 <p>23 wayyiqərə’û ’el-bənê-ḏān wayyassēbû pənêhem wayyō’mərû ləmîḵâ mah-lləḵā kî nizə‘āqətā: </p>
 <p>24 wayyō’mer ’eṯ-’ĕlōhay ’ăšer-‘āśîṯî ləq<sup>a</sup>ḥətem wə’eṯ-hakōhēn watēləḵû ûmah-llî ‘wōḏ ûmah-zzeh tō’mərû ’ēlay mah-llāḵə: </p>
 <p>25 wayyō’mərû ’ēlāyw bənê-ḏān ’al-tašəm<sup>a</sup>‘ qwōləḵā ‘immānû pen-yifəgə‘û ḇāḵem ’ănāšîm mārê nefeš wə’āsafətâ nafəšəḵā wənefeš bêṯeḵā: </p>
 <p>26 wayyēləḵû ḇənê-ḏān ləḏarəkām wayyarə’ mîḵâ kî-ḥăzāqîm hēmmâ mimmennû wayyifen wayyāšāḇ ’el-bêṯwō: </p>
 <p>27 wəhēmmâ lāqəḥû ’ēṯ ’ăšer-‘āśâ mîḵâ wə’eṯ-hakōhēn ’ăšer hāyâ-lwō wayyāḇō’û ‘al-layiš ‘al-‘am šōqēṭ ûḇōṭēḥa wayyakû ’wōṯām ləfî-ḥāreḇ wə’eṯ-hā‘îr śārəfû ḇā’ēš: </p>
 <p>28 wə’ên maṣṣîl kî rəḥwōqâ-hî’ miṣṣîḏwōn wəḏāḇār ’ên-lâem ‘im-’āḏām wəhî’ bā‘ēmeq ’ăšer ləḇêṯ-rəḥwōḇ wayyiḇənû ’eṯ-hā‘îr wayyēšəḇû ḇāh: </p>
 <p>29 wayyiqərə’û šēm-hā‘îr dān bəšēm dān ’ăḇîhem ’ăšer yûllaḏ ləyiśərā’ēl wə’ûlām layiš šēm-hā‘îr lāri’šōnâ: </p>
 <p>30 wayyāqîmû lâem bənê-ḏān ’eṯ-hapāsel wîhwōnāṯān ben-gērəšōm ben-məna<font color="red"><sup>7</sup></font>ššeh hû’ ûḇānāyw hāyû ḵōhănîm ləšēḇeṭ hadānî ‘aḏ-ywōm gəlwōṯ hā’āreṣ: </p>
 <p>31 wayyāśîmû lâem ’eṯ-pesel mîḵâ ’ăšer ‘āśâ kāl-yəmê hĕywōṯ bêṯ-hā’ĕlōhîm bəšilōh: f</p>
 </td>
 </tr></table>
 <p></p><hr>
 <center>
 <a href="jdg019.htm">Next: Judges (Shoftim) Chapter 19</a></center>
 </body>