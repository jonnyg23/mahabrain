<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2028.htm">Polyglot</a> 
 <a href="../kjv/ch2028.htm">KJV</a> 
 <a href="../sep/ch2028.htm">Sep</a> 
 <a href="../vul/ch2028.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2027.htm">Previous</a> 
 <a href="ch2029.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֶּן־עֶשְׂרִ֤ים שָׁנָה֙ אָחָ֣ז בְּמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא־עָשָׂ֧ה הַיָּשָׁ֛ר בְּעֵינֵ֥י יְהוָ֖ה כְּדָוִ֥יד אָבִֽיו׃ </span></p>
 <p align="RIGHT"><span lang="he">‎<a name="002">2</a> ‏וַיֵּ֕לֶךְ בְּדַרְכֵ֖י מַלְכֵ֣י יִשְׂרָאֵ֑ל וְגַ֧ם מַסֵּכ֛וֹת עָשָׂ֖ה לַבְּעָלִֽים׃ </span></p>
 <p align="RIGHT"><span lang="he">‎<a name="003">3</a> ‏וְה֥וּא הִקְטִ֖יר בְּגֵ֣יא בֶן־הִנֹּ֑ם וַיַּבְעֵ֤ר אֶת־בָּנָיו֙ בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁר֙ הֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וַיְזַבֵּ֧חַ וַיְקַטֵּ֛ר בַּבָּמ֖וֹת וְעַל־הַגְּבָע֑וֹת וְתַ֖חַת כָּל־עֵ֥ץ רַעֲנָֽן׃ </span></p>
 <p align="RIGHT"><span lang="he">‎<a name="005">5</a> ‏וַֽיִּתְּנֵ֜הוּ יְהוָ֣ה אֱלֹהָיו֮ בְּיַ֣ד מֶ֣לֶךְ אֲרָם֒ וַיַּ֨כּוּ־ב֔וֹ וַיִּשְׁבּ֤וּ מִמֶּ֙נּוּ֙ שִׁבְיָ֣ה גְדוֹלָ֔ה וַיָּבִ֖יאוּ דַּרְמָ֑שֶׂק וְ֠גַם בְּיַד־מֶ֤לֶךְ יִשְׂרָאֵל֙ נִתָּ֔ן וַיַּךְ־בּ֖וֹ מַכָּ֥ה גְדוֹלָֽה׃ ס</span></p>
 <p align="RIGHT"><span lang="he">‎<a name="006">6</a> ‏וַיַּהֲרֹג֩ פֶּ֨קַח בֶּן־רְמַלְיָ֜הוּ בִּֽיהוּדָ֗ה מֵאָ֨ה וְעֶשְׂרִ֥ים אֶ֛לֶף בְּי֥וֹם אֶחָ֖ד הַכֹּ֣ל בְּנֵי־חָ֑יִל בְּעָזְבָ֕ם אֶת־יְהוָ֖ה אֱלֹהֵ֥י אֲבוֹתָֽם׃ </span></p>
 <p align="RIGHT"><span lang="he">‎<a name="007">7</a> ‏וַֽיַּהֲרֹ֞ג זִכְרִ֣י׀ גִּבּ֣וֹר אֶפְרַ֗יִם אֶת־מַעֲשֵׂיָ֙הוּ֙ בֶּן־הַמֶּ֔לֶךְ וְאֶת־עַזְרִיקָ֖ם נְגִ֣יד הַבָּ֑יִת וְאֶת־אֶלְקָנָ֖ה מִשְׁנֵ֥ה הַמֶּֽלֶךְ׃ ס</span></p>
 <p align="RIGHT"><span lang="he">‎<a name="008">8</a> ‏וַיִּשְׁבּוּ֩ בְנֵֽי־יִשְׂרָאֵ֨ל מֵֽאֲחֵיהֶ֜ם מָאתַ֣יִם אֶ֗לֶף נָשִׁים֙ בָּנִ֣ים וּבָנ֔וֹת וְגַם־שָׁלָ֥ל רָ֖ב בָּזְז֣וּ מֵהֶ֑ם וַיָּבִ֥יאוּ אֶת־הַשָּׁלָ֖ל לְשֹׁמְרֽוֹן׃ ס</span></p>
 <p align="RIGHT"><span lang="he">‎<a name="009">9</a> ‏וְ֠שָׁם הָיָ֨ה נָבִ֥יא לַֽיהוָה֮ עֹדֵ֣ד שְׁמוֹ֒ וַיֵּצֵ֗א לִפְנֵ֤י הַצָּבָא֙ הַבָּ֣א לְשֹׁמְר֔וֹן וַיֹּ֣אמֶר לָהֶ֗ם הִ֠נֵּה בַּחֲמַ֨ת יְהוָ֧ה אֱלֹהֵֽי־אֲבוֹתֵיכֶ֛ם עַל־יְהוּדָ֖ה נְתָנָ֣ם בְּיֶדְכֶ֑ם וַתַּֽהַרְגוּ־בָ֣ם בְזַ֔עַף עַ֥ד לַשָּׁמַ֖יִם הִגִּֽיעַ׃ </span></p>
 <p align="RIGHT"><span lang="he">‎<a name="010">10</a> ‏וְ֠עַתָּה בְּנֵֽי־יְהוּדָ֤ה וִֽירוּשָׁלִַ֙ם֙ אַתֶּ֣ם אֹמְרִ֔ים לִכְבֹּ֛שׁ לַעֲבָדִ֥ים וְלִשְׁפָח֖וֹת לָכֶ֑ם הֲלֹ֤א רַק־אַתֶּם֙ עִמָּכֶ֣ם אֲשָׁמ֔וֹת לַיהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֣ה שְׁמָע֔וּנִי וְהָשִׁ֙יבוּ֙ הַשִּׁבְיָ֔ה אֲשֶׁ֥ר שְׁבִיתֶ֖ם מֵאֲחֵיכֶ֑ם כִּ֛י חֲר֥וֹן אַף־יְהוָ֖ה עֲלֵיכֶֽם׃ ס</span></p>
 <p align="RIGHT"><span lang="he">‎<a name="012">12</a> ‏וַיָּקֻ֨מוּ אֲנָשִׁ֜ים מֵרָאשֵׁ֣י בְנֵֽי־אֶפְרַ֗יִם עֲזַרְיָ֤הוּ בֶן־יְהֽוֹחָנָן֙ בֶּרֶכְיָ֣הוּ בֶן־מְשִׁלֵּמ֔וֹת וִֽיחִזְקִיָּ֙הוּ֙ בֶּן־שַׁלֻּ֔ם וַעֲמָשָׂ֖א בֶּן־חַדְלָ֑י עַל־הַבָּאִ֖ים מִן־הַצָּבָֽא׃ </span></p>
 <p align="RIGHT"><span lang="he">‎<a name="013">13</a> ‏וַיֹּאמְר֣וּ לָהֶ֗ם לֹא־תָבִ֤יאוּ אֶת־הַשִּׁבְיָה֙ הֵ֔נָּה כִּי֩ לְאַשְׁמַ֨ת יְהוָ֤ה עָלֵ֙ינוּ֙ אַתֶּ֣ם אֹמְרִ֔ים לְהֹסִ֥יף עַל־חַטֹּאתֵ֖ינוּ וְעַל־אַשְׁמָתֵ֑ינוּ כִּֽי־רַבָּ֤ה אַשְׁמָה֙ לָ֔נוּ וַחֲר֥וֹן אָ֖ף עַל־יִשְׂרָאֵֽל׃ ס</span></p>
 <p align="RIGHT"><span lang="he">‎<a name="014">14</a> ‏וַיַּעֲזֹ֣ב הֶֽחָל֗וּץ אֶת־הַשִּׁבְיָה֙ וְאֶת־הַבִּזָּ֔ה לִפְנֵ֥י הַשָּׂרִ֖ים וְכָל־הַקָּהָֽל׃ </span></p>
 <p align="RIGHT"><span lang="he">‎<a name="015">15</a> ‏וַיָּקֻ֣מוּ הָאֲנָשִׁים֩ אֲשֶׁר־נִקְּב֨וּ בְשֵׁמ֜וֹת וַיַּחֲזִ֣יקוּ בַשִּׁבְיָ֗ה וְכָֽל־מַעֲרֻמֵּיהֶם֮ הִלְבִּ֣ישׁוּ מִן־הַשָּׁלָל֒ וַיַּלְבִּשׁ֣וּם וַ֠יַּנְעִלוּם וַיַּאֲכִל֨וּם וַיַּשְׁק֜וּם וַיְסֻכ֗וּם וַיְנַהֲל֤וּם בַּחֲמֹרִים֙ לְכָל־כּוֹשֵׁ֔ל וַיְבִיא֛וּם יְרֵח֥וֹ עִיר־הַתְּמָרִ֖ים אֵ֣צֶל אֲחֵיהֶ֑ם וַיָּשׁ֖וּבוּ שֹׁמְרֽוֹן׃ פ</span></p>
 <p align="RIGHT"><span lang="he">‎<a name="016">16</a> ‏בָּעֵ֣ת הַהִ֗יא שָׁלַ֞ח הַמֶּ֧לֶךְ אָחָ֛ז עַל־מַלְכֵ֥י אַשּׁ֖וּר לַעְזֹ֥ר לֽוֹ׃ </span></p>
 <p align="RIGHT"><span lang="he">‎<a name="017">17</a> ‏וְע֥וֹד אֲדוֹמִ֖ים בָּ֑אוּ וַיַּכּ֥וּ בִיהוּדָ֖ה וַיִּשְׁבּוּ־שֶֽׁבִי׃ </span></p>
 <p align="RIGHT"><span lang="he">‎<a name="018">18</a> ‏וּפְלִשְׁתִּ֣ים פָּשְׁט֗וּ בְּעָרֵ֨י הַשְּׁפֵלָ֣ה וְהַנֶּגֶב֮ לִֽיהוּדָה֒ וַֽ֠יִּלְכְּדוּ אֶת־בֵּֽית־שֶׁ֨מֶשׁ וְאֶת־אַיָּל֜וֹן וְאֶת־הַגְּדֵר֗וֹת וְאֶת־שׂוֹכ֤וֹ וּבְנוֹתֶ֙יהָ֙ וְאֶת־תִּמְנָ֣ה וּבְנוֹתֶ֔יהָ וְאֶת־גִּמְז֖וֹ וְאֶת־בְּנֹתֶ֑יהָ וַיֵּשְׁב֖וּ שָֽׁם׃ </span></p>
 <p align="RIGHT"><span lang="he">‎<a name="019">19</a> ‏כִּֽי־הִכְנִ֤יעַ יְהוָה֙ אֶת־יְהוּדָ֔ה בַּעֲב֖וּר אָחָ֣ז מֶֽלֶךְ־יִשְׂרָאֵ֑ל כִּ֤י הִפְרִ֙יעַ֙ בִּֽיהוּדָ֔ה וּמָע֥וֹל מַ֖עַל בַּיהוָֽה׃ </span></p>
 <p align="RIGHT"><span lang="he">‎<a name="020">20</a> ‏וַיָּבֹ֣א עָלָ֔יו תִּלְּגַ֥ת פִּלְנְאֶ֖סֶר מֶ֣לֶךְ אַשּׁ֑וּר וַיָּ֥צַר ל֖וֹ וְלֹ֥א חֲזָקֽוֹ׃ </span></p>
 <p align="RIGHT"><span lang="he">‎<a name="021">21</a> ‏כִּֽי־חָלַ֤ק אָחָז֙ אֶת־בֵּ֣ית יְהוָ֔ה וְאֶת־בֵּ֥ית הַמֶּ֖לֶךְ וְהַשָּׂרִ֑ים וַיִּתֵּן֙ לְמֶ֣לֶךְ אַשּׁ֔וּר וְלֹ֥א לְעֶזְרָ֖ה לֽוֹ׃ </span></p>
 <p align="RIGHT"><span lang="he">‎<a name="022">22</a> ‏וּבְעֵת֙ הָצֵ֣ר ל֔וֹ וַיּ֖וֹסֶף לִמְע֣וֹל בַּיהוָ֑ה ה֖וּא הַמֶּ֥לֶךְ אָחָֽז׃ </span></p>
 <p align="RIGHT"><span lang="he">‎<a name="023">23</a> ‏וַיִּזְבַּ֗ח לֵֽאלֹהֵ֣י דַרְמֶשֶׂק֮ הַמַּכִּ֣ים בּוֹ֒ וַיֹּ֗אמֶר כִּ֠י אֱלֹהֵ֤י מַלְכֵֽי־אֲרָם֙ הֵ֚ם מַעְזְרִ֣ים אוֹתָ֔ם לָהֶ֥ם אֲזַבֵּ֖חַ וְיַעְזְר֑וּנִי וְהֵ֛ם הָֽיוּ־ל֥וֹ לְהַכְשִׁיל֖וֹ וּלְכָל־יִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏וַיֶּאֱסֹ֨ף אָחָ֜ז אֶת־כְּלֵ֣י בֵית־הָֽאֱלֹהִ֗ים וַיְקַצֵּץ֙ אֶת־כְּלֵ֣י בֵית־הָֽאֱלֹהִ֔ים וַיִּסְגֹּ֖ר אֶת־דַּלְת֣וֹת בֵּית־יְהוָ֑ה וַיַּ֨עַשׂ ל֧וֹ מִזְבְּח֛וֹת בְּכָל־פִּנָּ֖ה בִּירוּשָׁלִָֽם׃ </span></p>
 <p align="RIGHT"><span lang="he">‎<a name="025">25</a> ‏וּבְכָל־עִ֨יר וָעִ֤יר לִֽיהוּדָה֙ עָשָׂ֣ה בָמ֔וֹת לְקַטֵּ֖ר לֵֽאלֹהִ֣ים אֲחֵרִ֑ים וַיַּכְעֵ֕ס אֶת־יְהוָ֖ה אֱלֹהֵ֥י אֲבֹתָֽיו׃ </span></p>
 <p align="RIGHT"><span lang="he">‎<a name="026">26</a> ‏וְיֶ֤תֶר דְּבָרָיו֙ וְכָל־דְּרָכָ֔יו הָרִאשֹׁנִ֖ים וְהָאַחֲרוֹנִ֑ים הִנָּ֣ם כְּתוּבִ֔ים עַל־סֵ֥פֶר מַלְכֵֽי־יְהוּדָ֖ה וְיִשְׂרָאֵֽל׃ </span></p>
 <p align="RIGHT"><span lang="he">‎<a name="027">27</a> ‏וַיִּשְׁכַּ֨ב אָחָ֜ז עִם־אֲבֹתָ֗יו וַֽיִּקְבְּרֻ֤הוּ בָעִיר֙ בִּיר֣וּשָׁלִַ֔ם כִּ֚י לֹ֣א הֱבִיאֻ֔הוּ לְקִבְרֵ֖י מַלְכֵ֣י יִשְׂרָאֵ֑ל וַיִּמְלֹ֛ךְ יְחִזְקִיָּ֥הֽוּ בְנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 ben-‘eśərîm šānâ ’āḥāz bəmāləḵwō wəšēš-‘eśərēh šānâ mālaḵə bîrûšālāim wəlō’-‘āśâ hayyāšār bə‘ênê yəhwâ kəḏāwîḏ ’āḇîw: </p>
 <p>2 wayyēleḵə bəḏarəḵê maləḵê yiśərā’ēl wəḡam massēḵwōṯ ‘āśâ labə‘ālîm: </p>
 <p>3 wəhû’ hiqəṭîr bəḡê’ ḇen-hinnōm wayyaḇə‘ēr ’eṯ-bānāyw bā’ēš kəṯō‘ăḇwōṯ hagwōyim ’ăšer hōrîš yəhwâ mipənê bənê yiśərā’ēl: </p>
 <p>4 wayəzabēḥa wayəqaṭṭēr babāmwōṯ wə‘al-hagəḇā‘wōṯ wəṯ<sup>a</sup>ḥaṯ kāl-‘ēṣ r<sup>a</sup>‘ănān: </p>
 <p>5 wayyitənēhû yəhwâ ’ĕlōhāyw bəyaḏ meleḵə ’ărām wayyakû-ḇwō wayyišəbû mimmennû šiḇəyâ ḡəḏwōlâ wayyāḇî’û darəmāśeq wəḡam bəyaḏ-meleḵə yiśərā’ēl nitān wayyaḵə-bwō makâ ḡəḏwōlâ: s</p>
 <p>6 wayyahărōḡ peq<sup>a</sup>ḥ ben-rəmaləyâû bîhûḏâ mē’â wə‘eśərîm ’elef bəywōm ’eḥāḏ hakōl bənê-ḥāyil bə‘āzəḇām ’eṯ-yəhwâ ’ĕlōhê ’ăḇwōṯām: </p>
 <p>7 wayyahărōḡ ziḵərî| gibwōr ’efərayim ’eṯ-m<sup>a</sup>‘ăśêâû ben-hammeleḵə wə’eṯ-‘azərîqām nəḡîḏ habāyiṯ wə’eṯ-’eləqānâ mišənēh hammeleḵə: s</p>
 <p>8 wayyišəbû ḇənê-yiśərā’ēl mē’ăḥêhem mā’ṯayim ’elef nāšîm bānîm ûḇānwōṯ wəḡam-šālāl rāḇ bāzəzû mēhem wayyāḇî’û ’eṯ-haššālāl ləšōmərwōn: s</p>
 <p>9 wəšām hāyâ nāḇî’ layhwâ ‘ōḏēḏ šəmwō wayyēṣē’ lifənê haṣṣāḇā’ habā’ ləšōmərwōn wayyō’mer lâem hinnēh b<sup>a</sup>ḥămaṯ yəhwâ ’ĕlōhê-’ăḇwōṯêḵem ‘al-yəhûḏâ nəṯānām bəyeḏəḵem wataharəḡû-ḇām ḇəz<sup>a</sup>‘af ‘aḏ laššāmayim higî‘a: </p>
 <p>10 wə‘atâ bənê-yəhûḏâ wîrûšālaim ’atem ’ōmərîm liḵəbōš l<sup>a</sup>‘ăḇāḏîm wəlišəfāḥwōṯ lāḵem hălō’ raq-’atem ‘immāḵem ’ăšāmwōṯ layhwâ ’ĕlōhêḵem: </p>
 <p>11 wə‘atâ šəmā‘ûnî wəhāšîḇû haššiḇəyâ ’ăšer šəḇîṯem mē’ăḥêḵem kî ḥărwōn ’af-yəhwâ ‘ălêḵem: s</p>
 <p>12 wayyāqumû ’ănāšîm mērā’šê ḇənê-’efərayim ‘ăzarəyâû ḇen-yəhwōḥānān bereḵəyâû ḇen-məšillēmwōṯ wîḥizəqîyâû ben-šallum w<sup>a</sup>‘ămāśā’ ben-ḥaḏəlāy ‘al-habā’îm min-haṣṣāḇā’: </p>
 <p>13 wayyō’mərû lâem lō’-ṯāḇî’û ’eṯ-haššiḇəyâ hēnnâ kî lə’ašəmaṯ yəhwâ ‘ālênû ’atem ’ōmərîm ləhōsîf ‘al-ḥaṭṭō’ṯênû wə‘al-’ašəmāṯênû kî-rabâ ’ašəmâ lānû w<sup>a</sup>ḥărwōn ’āf ‘al-yiśərā’ēl: s</p>
 <p>14 wayy<sup>a</sup>‘ăzōḇ heḥālûṣ ’eṯ-haššiḇəyâ wə’eṯ-habizzâ lifənê haśśārîm wəḵāl-haqqâāl: </p>
 <p>15 wayyāqumû hā’ănāšîm ’ăšer-niqqəḇû ḇəšēmwōṯ wayy<sup>a</sup>ḥăzîqû ḇaššiḇəyâ wəḵāl-m<sup>a</sup>‘ărummêhem hiləbîšû min-haššālāl wayyaləbišûm wayyanə‘ilûm wayya’ăḵilûm wayyašəqûm wayəsuḵûm wayənahălûm b<sup>a</sup>ḥămōrîm ləḵāl-kwōšēl wayəḇî’ûm yərēḥwō ‘îr-hatəmārîm ’ēṣel ’ăḥêhem wayyāšûḇû šōmərwōn: f</p>
 <p>16 bā‘ēṯ hahî’ šāl<sup>a</sup>ḥ hammeleḵə ’āḥāz ‘al-maləḵê ’aššûr l<sup>a</sup>‘əzōr lwō: </p>
 <p>17 wə‘wōḏ ’ăḏwōmîm bā’û wayyakû ḇîhûḏâ wayyišəbû-šeḇî: </p>
 <p>18 ûfəlišətîm pāšəṭû bə‘ārê haššəfēlâ wəhanneḡeḇ lîhûḏâ wayyiləkəḏû ’eṯ-bêṯ-šemeš wə’eṯ-’ayyālwōn wə’eṯ-hagəḏērwōṯ wə’eṯ-śwōḵwō ûḇənwōṯeyhā wə’eṯ-timənâ ûḇənwōṯeyhā wə’eṯ-giməzwō wə’eṯ-bənōṯeyhā wayyēšəḇû šām: </p>
 <p>19 kî-hiḵənî‘a yəhwâ ’eṯ-yəhûḏâ b<sup>a</sup>‘ăḇûr ’āḥāz meleḵə-yiśərā’ēl kî hifərî‘a bîhûḏâ ûmā‘wōl m<sup>a</sup>‘al bayhwâ: </p>
 <p>20 wayyāḇō’ ‘ālāyw tilləḡaṯ pilənə’eser meleḵə ’aššûr wayyāṣar lwō wəlō’ ḥăzāqwō: </p>
 <p>21 kî-ḥālaq ’āḥāz ’eṯ-bêṯ yəhwâ wə’eṯ-bêṯ hammeleḵə wəhaśśārîm wayyitēn ləmeleḵə ’aššûr wəlō’ lə‘ezərâ lwō: </p>
 <p>22 ûḇə‘ēṯ hāṣēr lwō wayywōsef limə‘wōl bayhwâ hû’ hammeleḵə ’āḥāz: </p>
 <p>23 wayyizəb<sup>a</sup>ḥ lē’lōhê ḏarəmeśeq hammakîm bwō wayyō’mer kî ’ĕlōhê maləḵê-’ărām hēm m<sup>a</sup>‘əzərîm ’wōṯām lâem ’ăzabēḥa wəy<sup>a</sup>‘əzərûnî wəhēm hāyû-lwō ləhaḵəšîlwō ûləḵāl-yiśərā’ēl: </p>
 <p>24 wayye’ĕsōf ’āḥāz ’eṯ-kəlê ḇêṯ-hā’ĕlōhîm wayəqaṣṣēṣ ’eṯ-kəlê ḇêṯ-hā’ĕlōhîm wayyisəgōr ’eṯ-daləṯwōṯ bêṯ-yəhwâ wayy<sup>a</sup>‘aś lwō mizəbəḥwōṯ bəḵāl-pinnâ bîrûšālāim: </p>
 <p>25 ûḇəḵāl-‘îr wā‘îr lîhûḏâ ‘āśâ ḇāmwōṯ ləqaṭṭēr lē’lōhîm ’ăḥērîm wayyaḵə‘ēs ’eṯ-yəhwâ ’ĕlōhê ’ăḇōṯāyw: </p>
 <p>26 wəyeṯer dəḇārāyw wəḵāl-dərāḵāyw hāri’šōnîm wəhā’<sup>a</sup>ḥărwōnîm hinnām kəṯûḇîm ‘al-sēfer maləḵê-yəhûḏâ wəyiśərā’ēl: </p>
 <p>27 wayyišəkaḇ ’āḥāz ‘im-’ăḇōṯāyw wayyiqəbəruhû ḇā‘îr bîrûšālaim kî lō’ hĕḇî’uhû ləqiḇərê maləḵê yiśərā’ēl wayyiməlōḵə yəḥizəqîyâû ḇənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="ch2029.htm">Next: 2 Chronicles (2 Divrey Yamim) Chapter 29</a></center>
 </body>