<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg011.htm">Polyglot</a> 
 <a href="../kjv/jdg011.htm">KJV</a> 
 <a href="../sep/jdb011.htm">Sep:JdB</a> 
 <a href="../sep/jda011.htm">Sep:JdA</a> 
 <a href="../vul/jdg011.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg010.htm">Previous</a> 
 <a href="jdg012.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְיִפְתָּ֣ח הַגִּלְעָדִ֗י הָיָה֙ גִּבּ֣וֹר חַ֔יִל וְה֖וּא בֶּן־אִשָּׁ֣ה זוֹנָ֑ה וַיּ֥וֹלֶד גִּלְעָ֖ד אֶת־יִפְתָּֽח׃ </span></p>
 <p align="RIGHT"><span lang="he">‎<a name="002">2</a> ‏וַתֵּ֧לֶד אֵֽשֶׁת־גִּלְעָ֛ד ל֖וֹ בָּנִ֑ים וַיִּגְדְּל֨וּ בְֽנֵי־הָאִשָּׁ֜ה וַיְגָרְשׁ֣וּ אֶת־יִפְתָּ֗ח וַיֹּ֤אמְרוּ לוֹ֙ לֹֽא־תִנְחַ֣ל בְּבֵית־אָבִ֔ינוּ כִּ֛י בֶּן־אִשָּׁ֥ה אַחֶ֖רֶת אָֽתָּה׃ </span></p>
 <p align="RIGHT"><span lang="he">‎<a name="003">3</a> ‏וַיִּבְרַ֤ח יִפְתָּח֙ מִפְּנֵ֣י אֶחָ֔יו וַיֵּ֖שֶׁב בְּאֶ֣רֶץ ט֑וֹב וַיִּֽתְלַקְּט֤וּ אֶל־יִפְתָּח֙ אֲנָשִׁ֣ים רֵיקִ֔ים וַיֵּצְא֖וּ עִמּֽוֹ׃ פ</span></p>
 <p align="RIGHT"><span lang="he">‎<a name="004">4</a> ‏וַיְהִ֖י מִיָּמִ֑ים וַיִּלָּחֲמ֥וּ בְנֵֽי־עַמּ֖וֹן עִם־יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֕י כַּאֲשֶׁר־נִלְחֲמ֥וּ בְנֵֽי־עַמּ֖וֹן עִם־יִשְׂרָאֵ֑ל וַיֵּֽלְכוּ֙ זִקְנֵ֣י גִלְעָ֔ד לָקַ֥חַת אֶת־יִפְתָּ֖ח מֵאֶ֥רֶץ טֽוֹב׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמְר֣וּ לְיִפְתָּ֔ח לְכָ֕ה וְהָיִ֥יתָה לָּ֖נוּ לְקָצִ֑ין וְנִֽלָּחֲמָ֖ה בִּבְנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר יִפְתָּח֙ לְזִקְנֵ֣י גִלְעָ֔ד הֲלֹ֤א אַתֶּם֙ שְׂנֵאתֶ֣ם אוֹתִ֔י וַתְּגָרְשׁ֖וּנִי מִבֵּ֣ית אָבִ֑י וּמַדּ֜וּעַ בָּאתֶ֤ם אֵלַי֙ עַ֔תָּה כַּאֲשֶׁ֖ר צַ֥ר לָכֶֽם׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמְרוּ֩ זִקְנֵ֨י גִלְעָ֜ד אֶל־יִפְתָּ֗ח לָכֵן֙ עַתָּה֙ שַׁ֣בְנוּ אֵלֶ֔יךָ וְהָלַכְתָּ֣ עִמָּ֔נוּ וְנִלְחַמְתָּ֖ בִּבְנֵ֣י עַמּ֑וֹן וְהָיִ֤יתָ לָּ֙נוּ֙ לְרֹ֔אשׁ לְכֹ֖ל יֹשְׁבֵ֥י גִלְעָֽד׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֨אמֶר יִפְתָּ֜ח אֶל־זִקְנֵ֣י גִלְעָ֗ד אִם־מְשִׁיבִ֨ים אַתֶּ֤ם אוֹתִי֙ לְהִלָּחֵם֙ בִּבְנֵ֣י עַמּ֔וֹן וְנָתַ֧ן יְהוָ֛ה אוֹתָ֖ם לְפָנָ֑י אָנֹכִ֕י אֶהְיֶ֥ה לָכֶ֖ם לְרֹֽאשׁ׃ </span></p>
 <p align="RIGHT"><span lang="he">‎<a name="010">10</a> ‏וַיֹּאמְר֥וּ זִקְנֵֽי־גִלְעָ֖ד אֶל־יִפְתָּ֑ח יְהוָ֗ה יִהְיֶ֤ה שֹׁמֵ֙עַ֙ בֵּֽינוֹתֵ֔ינוּ אִם־לֹ֥א כִדְבָרְךָ֖ כֵּ֥ן נַעֲשֶֽׂה׃ </span></p>
 <p align="RIGHT"><span lang="he">‎<a name="011">11</a> ‏וַיֵּ֤לֶךְ יִפְתָּח֙ עִם־זִקְנֵ֣י גִלְעָ֔ד וַיָּשִׂ֨ימוּ הָעָ֥ם אוֹת֛וֹ עֲלֵיהֶ֖ם לְרֹ֣אשׁ וּלְקָצִ֑ין וַיְדַבֵּ֨ר יִפְתָּ֧ח אֶת־כָּל־דְּבָרָ֛יו לִפְנֵ֥י יְהוָ֖ה בַּמִּצְפָּֽה׃ פ</span></p>
 <p align="RIGHT"><span lang="he">‎<a name="012">12</a> ‏וַיִּשְׁלַ֤ח יִפְתָּח֙ מַלְאָכִ֔ים אֶל־מֶ֥לֶךְ בְּנֵֽי־עַמּ֖וֹן לֵאמֹ֑ר מַה־לִּ֣י וָלָ֔ךְ כִּֽי־בָ֥אתָ אֵלַ֖י לְהִלָּחֵ֥ם בְּאַרְצִֽי׃ </span></p>
 <p align="RIGHT"><span lang="he">‎<a name="013">13</a> ‏וַיֹּאמֶר֩ מֶ֨לֶךְ בְּנֵי־עַמּ֜וֹן אֶל־מַלְאֲכֵ֣י יִפְתָּ֗ח כִּֽי־לָקַ֨ח יִשְׂרָאֵ֤ל אֶת־אַרְצִי֙ בַּעֲלוֹת֣וֹ מִמִּצְרַ֔יִם מֵאַרְנ֥וֹן וְעַד־הַיַּבֹּ֖ק וְעַד־הַיַּרְדֵּ֑ן וְעַתָּ֕ה הָשִׁ֥יבָה אֶתְהֶ֖ן בְּשָׁלֽוֹם׃ </span></p>
 <p align="RIGHT"><span lang="he">‎<a name="014">14</a> ‏וַיּ֥וֹסֶף ע֖וֹד יִפְתָּ֑ח וַיִּשְׁלַח֙ מַלְאָכִ֔ים אֶל־מֶ֖לֶךְ בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר ל֔וֹ כֹּ֖ה אָמַ֣ר יִפְתָּ֑ח לֹֽא־לָקַ֤ח יִשְׂרָאֵל֙ אֶת־אֶ֣רֶץ מוֹאָ֔ב וְאֶת־אֶ֖רֶץ בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="016">16</a> ‏כִּ֖י בַּעֲלוֹתָ֣ם מִמִּצְרָ֑יִם וַיֵּ֨לֶךְ יִשְׂרָאֵ֤ל בַּמִּדְבָּר֙ עַד־יַם־ס֔וּף וַיָּבֹ֖א קָדֵֽשָׁה׃ </span></p>
 <p align="RIGHT"><span lang="he">‎<a name="017">17</a> ‏וַיִּשְׁלַ֣ח יִשְׂרָאֵ֣ל מַלְאָכִ֣ים׀ אֶל־מֶלֶךְ֩ אֱד֨וֹם׀ לֵאמֹ֜ר אֶעְבְּרָה־נָּ֣א בְאַרְצֶ֗ךָ וְלֹ֤א שָׁמַע֙ מֶ֣לֶךְ אֱד֔וֹם וְגַ֨ם אֶל־מֶ֧לֶךְ מוֹאָ֛ב שָׁלַ֖ח וְלֹ֣א אָבָ֑ה וַיֵּ֥שֶׁב יִשְׂרָאֵ֖ל בְּקָדֵֽשׁ׃ </span></p>
 <p align="RIGHT"><span lang="he">‎<a name="018">18</a> ‏וַיֵּ֣לֶךְ בַּמִּדְבָּ֗ר וַיָּ֜סָב אֶת־אֶ֤רֶץ אֱדוֹם֙ וְאֶת־אֶ֣רֶץ מוֹאָ֔ב וַיָּבֹ֤א מִמִּזְרַח־שֶׁ֙מֶשׁ֙ לְאֶ֣רֶץ מוֹאָ֔ב וַֽיַּחֲנ֖וּן בְּעֵ֣בֶר אַרְנ֑וֹן וְלֹא־בָ֙אוּ֙ בִּגְב֣וּל מוֹאָ֔ב כִּ֥י אַרְנ֖וֹן גְּב֥וּל מוֹאָֽב׃ </span></p>
 <p align="RIGHT"><span lang="he">‎<a name="019">19</a> ‏וַיִּשְׁלַ֤ח יִשְׂרָאֵל֙ מַלְאָכִ֔ים אֶל־סִיח֥וֹן מֶֽלֶךְ־הָאֱמֹרִ֖י מֶ֣לֶךְ חֶשְׁבּ֑וֹן וַיֹּ֤אמֶר לוֹ֙ יִשְׂרָאֵ֔ל נַעְבְּרָה־נָּ֥א בְאַרְצְךָ֖ עַד־מְקוֹמִֽי׃ </span></p>
 <p align="RIGHT"><span lang="he">‎<a name="020">20</a> ‏וְלֹא־הֶאֱמִ֨ין סִיח֤וֹן אֶת־יִשְׂרָאֵל֙ עֲבֹ֣ר בִּגְבֻל֔וֹ וַיֶּאֱסֹ֤ף סִיחוֹן֙ אֶת־כָּל־עַמּ֔וֹ וַֽיַּחֲנ֖וּ בְּיָ֑הְצָה וַיִּלָּ֖חֶם עִם־יִשְׂרָאֵֽל׃ </span></p>
 <p align="RIGHT"><span lang="he">‎<a name="021">21</a> ‏וַ֠יִּתֵּן יְהוָ֨ה אֱלֹהֵֽי־יִשְׂרָאֵ֜ל אֶת־סִיח֧וֹן וְאֶת־כָּל־עַמּ֛וֹ בְּיַ֥ד יִשְׂרָאֵ֖ל וַיַּכּ֑וּם וַיִּירַשׁ֙ יִשְׂרָאֵ֔ל אֵ֚ת כָּל־אֶ֣רֶץ הָאֱמֹרִ֔י יוֹשֵׁ֖ב הָאָ֥רֶץ הַהִֽיא׃ </span></p>
 <p align="RIGHT"><span lang="he">‎<a name="022">22</a> ‏וַיִּ֣ירְשׁ֔וּ אֵ֖ת כָּל־גְּב֣וּל הָאֱמֹרִ֑י מֵֽאַרְנוֹן֙ וְעַד־הַיַּבֹּ֔ק וּמִן־הַמִּדְבָּ֖ר וְעַד־הַיַּרְדֵּֽן׃ </span></p>
 <p align="RIGHT"><span lang="he">‎<a name="023">23</a> ‏וְעַתָּ֞ה יְהוָ֣ה׀ אֱלֹהֵ֣י יִשְׂרָאֵ֗ל הוֹרִישׁ֙ אֶת־הָ֣אֱמֹרִ֔י מִפְּנֵ֖י עַמּ֣וֹ יִשְׂרָאֵ֑ל וְאַתָּ֖ה תִּירָשֶֽׁנּוּ׃ </span></p>
 <p align="RIGHT"><span lang="he">‎<a name="024">24</a> ‏הֲלֹ֞א אֵ֣ת אֲשֶׁ֧ר יוֹרִֽישְׁךָ֛ כְּמ֥וֹשׁ אֱלֹהֶ֖יךָ אוֹת֥וֹ תִירָ֑שׁ וְאֵת֩ כָּל־אֲשֶׁ֨ר הוֹרִ֜ישׁ יְהוָ֧ה אֱלֹהֵ֛ינוּ מִפָּנֵ֖ינוּ אוֹת֥וֹ נִירָֽשׁ׃ </span></p>
 <p align="RIGHT"><span lang="he">‎<a name="025">25</a> ‏וְעַתָּ֗ה הֲט֥וֹב טוֹב֙ אַתָּ֔ה מִבָּלָ֥ק בֶּן־צִפּ֖וֹר מֶ֣לֶךְ מוֹאָ֑ב הֲר֥וֹב רָב֙ עִם־יִשְׂרָאֵ֔ל אִם־נִלְחֹ֥ם נִלְחַ֖ם בָּֽם׃ </span></p>
 <p align="RIGHT"><span lang="he">‎<a name="026">26</a> ‏בְּשֶׁ֣בֶת יִ֠שְׂרָאֵל בְּחֶשְׁבּ֨וֹן וּבִבְנוֹתֶ֜יהָ וּבְעַרְע֣וֹר וּבִבְנוֹתֶ֗יהָ וּבְכָל־הֶֽעָרִים֙ אֲשֶׁר֙ עַל־יְדֵ֣י אַרְנ֔וֹן שְׁלֹ֥שׁ מֵא֖וֹת שָׁנָ֑ה וּמַדּ֥וּעַ לֹֽא־הִצַּלְתֶּ֖ם בָּעֵ֥ת הַהִֽיא׃ </span></p>
 <p align="RIGHT"><span lang="he">‎<a name="027">27</a> ‏וְאָֽנֹכִי֙ לֹֽא־חָטָ֣אתִי לָ֔ךְ וְאַתָּ֞ה עֹשֶׂ֥ה אִתִּ֛י רָעָ֖ה לְהִלָּ֣חֶם בִּ֑י יִשְׁפֹּ֨ט יְהוָ֤ה הַשֹּׁפֵט֙ הַיּ֔וֹם בֵּ֚ין בְּנֵ֣י יִשְׂרָאֵ֔ל וּבֵ֖ין בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="028">28</a> ‏וְלֹ֣א שָׁמַ֔ע מֶ֖לֶךְ בְּנֵ֣י עַמּ֑וֹן אֶל־דִּבְרֵ֣י יִפְתָּ֔ח אֲשֶׁ֥ר שָׁלַ֖ח אֵלָֽיו׃ פ</span></p>
 <p align="RIGHT"><span lang="he">‎<a name="029">29</a> ‏וַתְּהִ֤י עַל־יִפְתָּח֙ ר֣וּחַ יְהוָ֔ה וַיַּעֲבֹ֥ר אֶת־הַגִּלְעָ֖ד וְאֶת־מְנַשֶּׁ֑ה וַֽיַּעֲבֹר֙ אֶת־מִצְפֵּ֣ה גִלְעָ֔ד וּמִמִּצְפֵּ֣ה גִלְעָ֔ד עָבַ֖ר בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="030">30</a> ‏וַיִּדַּ֨ר יִפְתָּ֥ח נֶ֛דֶר לַיהוָ֖ה וַיֹּאמַ֑ר אִם־נָת֥וֹן תִּתֵּ֛ן אֶת־בְּנֵ֥י עַמּ֖וֹן בְּיָדִֽי׃ </span></p>
 <p align="RIGHT"><span lang="he">‎<a name="031">31</a> ‏וְהָיָ֣ה הַיּוֹצֵ֗א אֲשֶׁ֨ר יֵצֵ֜א מִדַּלְתֵ֤י בֵיתִי֙ לִקְרָאתִ֔י בְּשׁוּבִ֥י בְשָׁל֖וֹם מִבְּנֵ֣י עַמּ֑וֹן וְהָיָה֙ לַֽיהוָ֔ה וְהַעֲלִיתִ֖הוּ עוֹלָֽה׃ פ</span></p>
 <p align="RIGHT"><span lang="he">‎<a name="032">32</a> ‏וַיַּעֲבֹ֥ר יִפְתָּ֛ח אֶל־בְּנֵ֥י עַמּ֖וֹן לְהִלָּ֣חֶם בָּ֑ם וַיִּתְּנֵ֥ם יְהוָ֖ה בְּיָדֽוֹ׃ </span></p>
 <p align="RIGHT"><span lang="he">‎<a name="033">33</a> ‏וַיַּכֵּ֡ם מֵעֲרוֹעֵר֩ וְעַד־בּוֹאֲךָ֙ מִנִּ֜ית עֶשְׂרִ֣ים עִ֗יר וְעַד֙ אָבֵ֣ל כְּרָמִ֔ים מַכָּ֖ה גְּדוֹלָ֣ה מְאֹ֑ד וַיִּכָּֽנְעוּ֙ בְּנֵ֣י עַמּ֔וֹן מִפְּנֵ֖י בְּנֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="034">34</a> ‏וַיָּבֹ֨א יִפְתָּ֣ח הַמִּצְפָּה֮ אֶל־בֵּיתוֹ֒ וְהִנֵּ֤ה בִתּוֹ֙ יֹצֵ֣את לִקְרָאת֔וֹ בְתֻפִּ֖ים וּבִמְחֹל֑וֹת וְרַק֙ הִ֣יא יְחִידָ֔ה אֵֽין־ל֥וֹ מִמֶּ֛נּוּ בֵּ֖ן אוֹ־בַֽת׃ </span></p>
 <p align="RIGHT"><span lang="he">‎<a name="035">35</a> ‏וַיְהִי֩ כִרְאוֹת֨וֹ אוֹתָ֜הּ וַיִּקְרַ֣ע אֶת־בְּגָדָ֗יו וַיֹּ֙אמֶר֙ אֲהָ֤הּ בִּתִּי֙ הַכְרֵ֣עַ הִכְרַעְתִּ֔נִי וְאַ֖תְּ הָיִ֣יתְ<font color="red"><sup>1</sup></font> בְּעֹֽכְרָ֑י וְאָנֹכִ֗י פָּצִ֤יתִי־פִי֙ אֶל־יְהוָ֔ה וְלֹ֥א אוּכַ֖ל לָשֽׁוּב׃ </span></p>
 <p align="RIGHT"><span lang="he">‎<a name="036">36</a> ‏וַתֹּ֣אמֶר אֵלָ֗יו אָבִי֙ פָּצִ֤יתָה אֶת־פִּ֙יךָ֙ אֶל־יְהוָ֔ה עֲשֵׂ֣ה לִ֔י כַּאֲשֶׁ֖ר יָצָ֣א מִפִּ֑יךָ אַחֲרֵ֡י אֲשֶׁ֣ר עָשָׂה֩ לְךָ֙ יְהוָ֧ה נְקָמ֛וֹת מֵאֹיְבֶ֖יךָ מִבְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="037">37</a> ‏וַתֹּ֙אמֶר֙ אֶל־אָבִ֔יהָ יֵעָ֥שֶׂה לִּ֖י הַדָּבָ֣ר הַזֶּ֑ה הַרְפֵּ֨ה מִמֶּ֜נִּי שְׁנַ֣יִם חֳדָשִׁ֗ים וְאֵֽלְכָה֙ וְיָרַדְתִּ֣י עַל־הֶֽהָרִ֔ים וְאֶבְכֶּה֙ עַל־בְּתוּלַ֔י אָנֹכִ֖י <font color="brown">ורעיתי</font> <font color="blue">וְרֵעוֹתָֽי׃</font> </span></p>
 <p align="RIGHT"><span lang="he">‎<a name="038">38</a> ‏וַיֹּ֣אמֶר לֵ֔כִי וַיִּשְׁלַ֥ח אוֹתָ֖הּ שְׁנֵ֣י חֳדָשִׁ֑ים וַתֵּ֤לֶךְ הִיא֙ וְרֵ֣עוֹתֶ֔יהָ וַתֵּ֥בְךְּ עַל־בְּתוּלֶ֖יהָ עַל־הֶהָרִֽים׃ </span></p>
 <p align="RIGHT"><span lang="he">‎<a name="039">39</a> ‏וַיְהִ֞י מִקֵּ֣ץ׀ שְׁנַ֣יִם חֳדָשִׁ֗ים וַתָּ֙שָׁב֙ אֶל־אָבִ֔יהָ וַיַּ֣עַשׂ לָ֔הּ אֶת־נִדְר֖וֹ אֲשֶׁ֣ר נָדָ֑ר וְהִיא֙ לֹא־יָדְעָ֣ה אִ֔ישׁ וַתְּהִי־חֹ֖ק בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="040">40</a> ‏מִיָּמִ֣ים׀ יָמִ֗ימָה תֵּלַ֙כְנָה֙ בְּנ֣וֹת יִשְׂרָאֵ֔ל לְתַנּ֕וֹת לְבַת־יִפְתָּ֖ח הַגִּלְעָדִ֑י אַרְבַּ֥עַת יָמִ֖ים בַּשָּׁנָֽה׃ ס</span></p>
 </td>
 <td width="50%">
 <p>1 wəyifətāḥ hagilə‘āḏî hāyâ gibwōr ḥayil wəhû’ ben-’iššâ zwōnâ wayywōleḏ gilə‘āḏ ’eṯ-yifətāḥ: </p>
 <p>2 watēleḏ ’ēšeṯ-gilə‘āḏ lwō bānîm wayyiḡədəlû ḇənê-hā’iššâ wayəḡārəšû ’eṯ-yifətāḥ wayyō’mərû lwō lō’-ṯinəḥal bəḇêṯ-’āḇînû kî ben-’iššâ ’<sup>a</sup>ḥereṯ ’ātâ: </p>
 <p>3 wayyiḇər<sup>a</sup>ḥ yifətāḥ mipənê ’eḥāyw wayyēšeḇ bə’ereṣ ṭwōḇ wayyiṯəlaqqəṭû ’el-yifətāḥ ’ănāšîm rêqîm wayyēṣə’û ‘immwō: f</p>
 <p>4 wayəhî mîyāmîm wayyillāḥămû ḇənê-‘ammwōn ‘im-yiśərā’ēl: </p>
 <p>5 wayəhî ka’ăšer-niləḥămû ḇənê-‘ammwōn ‘im-yiśərā’ēl wayyēləḵû ziqənê ḡilə‘āḏ lāq<sup>a</sup>ḥaṯ ’eṯ-yifətāḥ mē’ereṣ ṭwōḇ: </p>
 <p>6 wayyō’mərû ləyifətāḥ ləḵâ wəhāyîṯâ llānû ləqāṣîn wənillāḥămâ biḇənê ‘ammwōn: </p>
 <p>7 wayyō’mer yifətāḥ ləziqənê ḡilə‘āḏ hălō’ ’atem śənē’ṯem ’wōṯî watəḡārəšûnî mibêṯ ’āḇî ûmadû‘a bā’ṯem ’ēlay ‘atâ ka’ăšer ṣar lāḵem: </p>
 <p>8 wayyō’mərû ziqənê ḡilə‘āḏ ’el-yifətāḥ lāḵēn ‘atâ šaḇənû ’ēleyḵā wəhālaḵətā ‘immānû wəniləḥamətā biḇənê ‘ammwōn wəhāyîṯā llānû lərō’š ləḵōl yōšəḇê ḡilə‘āḏ: </p>
 <p>9 wayyō’mer yifətāḥ ’el-ziqənê ḡilə‘āḏ ’im-məšîḇîm ’atem ’wōṯî ləhillāḥēm biḇənê ‘ammwōn wənāṯan yəhwâ ’wōṯām ləfānāy ’ānōḵî ’ehəyeh lāḵem lərō’š: </p>
 <p>10 wayyō’mərû ziqənê-ḡilə‘āḏ ’el-yifətāḥ yəhwâ yihəyeh šōmē‘a bênwōṯênû ’im-lō’ ḵiḏəḇārəḵā kēn n<sup>a</sup>‘ăśeh: </p>
 <p>11 wayyēleḵə yifətāḥ ‘im-ziqənê ḡilə‘āḏ wayyāśîmû hā‘ām ’wōṯwō ‘ălêhem lərō’š ûləqāṣîn wayəḏabēr yifətāḥ ’eṯ-kāl-dəḇārāyw lifənê yəhwâ bammiṣəpâ: f</p>
 <p>12 wayyišəl<sup>a</sup>ḥ yifətāḥ malə’āḵîm ’el-meleḵə bənê-‘ammwōn lē’mōr mah-llî wālāḵə kî-ḇā’ṯā ’ēlay ləhillāḥēm bə’arəṣî: </p>
 <p>13 wayyō’mer meleḵə bənê-‘ammwōn ’el-malə’ăḵê yifətāḥ kî-lāq<sup>a</sup>ḥ yiśərā’ēl ’eṯ-’arəṣî b<sup>a</sup>‘ălwōṯwō mimmiṣərayim mē’arənwōn wə‘aḏ-hayyabōq wə‘aḏ-hayyarədēn wə‘atâ hāšîḇâ ’eṯəhen bəšālwōm: </p>
 <p>14 wayywōsef ‘wōḏ yifətāḥ wayyišəl<sup>a</sup>ḥ malə’āḵîm ’el-meleḵə bənê ‘ammwōn: </p>
 <p>15 wayyō’mer lwō kōh ’āmar yifətāḥ lō’-lāq<sup>a</sup>ḥ yiśərā’ēl ’eṯ-’ereṣ mwō’āḇ wə’eṯ-’ereṣ bənê ‘ammwōn: </p>
 <p>16 kî b<sup>a</sup>‘ălwōṯām mimmiṣərāyim wayyēleḵə yiśərā’ēl bammiḏəbār ‘aḏ-yam-sûf wayyāḇō’ qāḏēšâ: </p>
 <p>17 wayyišəl<sup>a</sup>ḥ yiśərā’ēl malə’āḵîm| ’el-meleḵə ’ĕḏwōm| lē’mōr ’e‘əbərâ-nnā’ ḇə’arəṣeḵā wəlō’ šām<sup>a</sup>‘ meleḵə ’ĕḏwōm wəḡam ’el-meleḵə mwō’āḇ šāl<sup>a</sup>ḥ wəlō’ ’āḇâ wayyēšeḇ yiśərā’ēl bəqāḏēš: </p>
 <p>18 wayyēleḵə bammiḏəbār wayyāsāḇ ’eṯ-’ereṣ ’ĕḏwōm wə’eṯ-’ereṣ mwō’āḇ wayyāḇō’ mimmizər<sup>a</sup>ḥ-šemeš lə’ereṣ mwō’āḇ wayy<sup>a</sup>ḥănûn bə‘ēḇer ’arənwōn wəlō’-ḇā’û biḡəḇûl mwō’āḇ kî ’arənwōn gəḇûl mwō’āḇ: </p>
 <p>19 wayyišəl<sup>a</sup>ḥ yiśərā’ēl malə’āḵîm ’el-sîḥwōn meleḵə-hā’ĕmōrî meleḵə ḥešəbwōn wayyō’mer lwō yiśərā’ēl n<sup>a</sup>‘əbərâ-nnā’ ḇə’arəṣəḵā ‘aḏ-məqwōmî: </p>
 <p>20 wəlō’-he’ĕmîn sîḥwōn ’eṯ-yiśərā’ēl ‘ăḇōr biḡəḇulwō wayye’ĕsōf sîḥwōn ’eṯ-kāl-‘ammwō wayy<sup>a</sup>ḥănû bəyâəṣâ wayyillāḥem ‘im-yiśərā’ēl: </p>
 <p>21 wayyitēn yəhwâ ’ĕlōhê-yiśərā’ēl ’eṯ-sîḥwōn wə’eṯ-kāl-‘ammwō bəyaḏ yiśərā’ēl wayyakûm wayyîraš yiśərā’ēl ’ēṯ kāl-’ereṣ hā’ĕmōrî ywōšēḇ hā’āreṣ hahî’: </p>
 <p>22 wayyîrəšû ’ēṯ kāl-gəḇûl hā’ĕmōrî mē’arənwōn wə‘aḏ-hayyabōq ûmin-hammiḏəbār wə‘aḏ-hayyarədēn: </p>
 <p>23 wə‘atâ yəhwâ| ’ĕlōhê yiśərā’ēl hwōrîš ’eṯ-hā’ĕmōrî mipənê ‘ammwō yiśərā’ēl wə’atâ tîrāšennû: </p>
 <p>24 hălō’ ’ēṯ ’ăšer ywōrîšəḵā kəmwōš ’ĕlōheyḵā ’wōṯwō ṯîrāš wə’ēṯ kāl-’ăšer hwōrîš yəhwâ ’ĕlōhênû mipānênû ’wōṯwō nîrāš: </p>
 <p>25 wə‘atâ hăṭwōḇ ṭwōḇ ’atâ mibālāq ben-ṣipwōr meleḵə mwō’āḇ hărwōḇ rāḇ ‘im-yiśərā’ēl ’im-niləḥōm niləḥam bām: </p>
 <p>26 bəšeḇeṯ yiśərā’ēl bəḥešəbwōn ûḇiḇənwōṯeyhā ûḇə‘arə‘wōr ûḇiḇənwōṯeyhā ûḇəḵāl-he‘ārîm ’ăšer ‘al-yəḏê ’arənwōn šəlōš mē’wōṯ šānâ ûmadû‘a lō’-hiṣṣalətem bā‘ēṯ hahî’: </p>
 <p>27 wə’ānōḵî lō’-ḥāṭā’ṯî lāḵə wə’atâ ‘ōśeh ’itî rā‘â ləhillāḥem bî yišəpōṭ yəhwâ haššōfēṭ hayywōm bên bənê yiśərā’ēl ûḇên bənê ‘ammwōn: </p>
 <p>28 wəlō’ šām<sup>a</sup>‘ meleḵə bənê ‘ammwōn ’el-diḇərê yifətāḥ ’ăšer šāl<sup>a</sup>ḥ ’ēlāyw: f</p>
 <p>29 watəhî ‘al-yifətāḥ rûḥa yəhwâ wayy<sup>a</sup>‘ăḇōr ’eṯ-hagilə‘āḏ wə’eṯ-mənaššeh wayy<sup>a</sup>‘ăḇōr ’eṯ-miṣəpēh ḡilə‘āḏ ûmimmiṣəpēh ḡilə‘āḏ ‘āḇar bənê ‘ammwōn: </p>
 <p>30 wayyidar yifətāḥ neḏer layhwâ wayyō’mar ’im-nāṯwōn titēn ’eṯ-bənê ‘ammwōn bəyāḏî: </p>
 <p>31 wəhāyâ hayywōṣē’ ’ăšer yēṣē’ midaləṯê ḇêṯî liqərā’ṯî bəšûḇî ḇəšālwōm mibənê ‘ammwōn wəhāyâ layhwâ wəh<sup>a</sup>‘ălîṯihû ‘wōlâ: f</p>
 <p>32 wayy<sup>a</sup>‘ăḇōr yifətāḥ ’el-bənê ‘ammwōn ləhillāḥem bām wayyitənēm yəhwâ bəyāḏwō: </p>
 <p>33 wayyakēm mē‘ărwō‘ēr wə‘aḏ-bwō’ăḵā minnîṯ ‘eśərîm ‘îr wə‘aḏ ’āḇēl kərāmîm makâ gəḏwōlâ mə’ōḏ wayyikānə‘û bənê ‘ammwōn mipənê bənê yiśərā’ēl: f</p>
 <p>34 wayyāḇō’ yifətāḥ hammiṣəpâ ’el-bêṯwō wəhinnēh ḇitwō yōṣē’ṯ liqərā’ṯwō ḇəṯupîm ûḇiməḥōlwōṯ wəraq hî’ yəḥîḏâ ’ên-lwō mimmennû bēn ’wō-ḇaṯ: </p>
 <p>35 wayəhî ḵirə’wōṯwō ’wōṯāh wayyiqər<sup>a</sup>‘ ’eṯ-bəḡāḏāyw wayyō’mer ’ăhāh bitî haḵərē‘a hiḵər<sup>a</sup>‘ətinî wə’atə hāyîṯə<font color="red"><sup>1</sup></font> bə‘ōḵərāy wə’ānōḵî pāṣîṯî-fî ’el-yəhwâ wəlō’ ’ûḵal lāšûḇ: </p>
 <p>36 watō’mer ’ēlāyw ’āḇî pāṣîṯâ ’eṯ-pîḵā ’el-yəhwâ ‘ăśēh lî ka’ăšer yāṣā’ mipîḵā ’<sup>a</sup>ḥărê ’ăšer ‘āśâ ləḵā yəhwâ nəqāmwōṯ mē’ōyəḇeyḵā mibənê ‘ammwōn: </p>
 <p>37 watō’mer ’el-’āḇîhā yē‘āśeh llî hadāḇār hazzeh harəpēh mimmennî šənayim ḥŏḏāšîm wə’ēləḵâ wəyāraḏətî ‘al-hehārîm wə’eḇəkeh ‘al-bəṯûlay ’ānōḵî <font color="brown">wərē‘əyōṯāy</font> <font color="blue">wərē‘wōṯāy:</font> </p>
 <p>38 wayyō’mer lēḵî wayyišəl<sup>a</sup>ḥ ’wōṯāh šənê ḥŏḏāšîm watēleḵə hî’ wərē‘wōṯeyhā watēḇəḵḵə ‘al-bəṯûleyhā ‘al-hehārîm: </p>
 <p>39 wayəhî miqqēṣ| šənayim ḥŏḏāšîm watāšāḇ ’el-’āḇîhā wayy<sup>a</sup>‘aś lāh ’eṯ-niḏərwō ’ăšer nāḏār wəhî’ lō’-yāḏə‘â ’îš watəhî-ḥōq bəyiśərā’ēl: </p>
 <p>40 mîyāmîm| yāmîmâ tēlaḵənâ bənwōṯ yiśərā’ēl ləṯannwōṯ ləḇaṯ-yifətāḥ hagilə‘āḏî ’arəb<sup>a</sup>‘aṯ yāmîm baššānâ: s</p>
 </td>
 </tr></table>
 <p></p><hr>
 <center>
 <a href="jdg012.htm">Next: Judges (Shoftim) Chapter 12</a></center>
 </body>