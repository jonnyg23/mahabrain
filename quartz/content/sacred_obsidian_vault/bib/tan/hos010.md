<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos010.htm">Polyglot</a> 
 <a href="../kjv/hos010.htm">KJV</a> 
 <a href="../sep/hos010.htm">Sep</a> 
 <a href="../vul/hos010.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos009.htm">Previous</a> 
 <a href="hos011.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏גֶּ֤פֶן בּוֹקֵק֙ יִשְׂרָאֵ֔ל פְּרִ֖י יְשַׁוֶּה־לּ֑וֹ כְּרֹ֣ב לְפִרְי֗וֹ הִרְבָּה֙ לַֽמִּזְבְּח֔וֹת כְּט֣וֹב לְאַרְצ֔וֹ הֵיטִ֖יבוּ מַצֵּבֽוֹת׃ </span></p>
 <p align="RIGHT"><span lang="he">‎<a name="002">2</a> ‏חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא יַעֲרֹ֣ף מִזְבְּחוֹתָ֔ם יְשֹׁדֵ֖ד מַצֵּבוֹתָֽם׃ </span></p>
 <p align="RIGHT"><span lang="he">‎<a name="003">3</a> ‏כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ כִּ֣י לֹ֤א יָרֵ֙אנוּ֙ אֶת־יְהוָ֔ה<font color="red"><sup>3</sup></font> וְהַמֶּ֖לֶךְ מַה־יַּֽעֲשֶׂה־לָּֽנוּ׃ </span></p>
 <p align="RIGHT"><span lang="he">‎<a name="004">4</a> ‏דִּבְּר֣וּ דְבָרִ֔ים אָל֥וֹת שָׁ֖וְא כָּרֹ֣ת בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃ </span></p>
 <p align="RIGHT"><span lang="he">‎<a name="005">5</a> ‏לְעֶגְלוֹת֙ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְר֑וֹן כִּי־אָבַ֨ל עָלָ֜יו עַמּ֗וֹ וּכְמָרָיו֙ עָלָ֣יו יָגִ֔ילוּ עַל־כְּבוֹד֖וֹ כִּֽי־גָלָ֥ה מִמֶּֽנּוּ׃ </span></p>
 <p align="RIGHT"><span lang="he">‎<a name="006">6</a> ‏גַּם־אוֹתוֹ֙ לְאַשּׁ֣וּר יוּבָ֔ל מִנְחָ֖ה לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח וְיֵב֥וֹשׁ יִשְׂרָאֵ֖ל מֵעֲצָתֽוֹ׃ </span></p>
 <p align="RIGHT"><span lang="he">‎<a name="007">7</a> ‏נִדְמֶ֥ה שֹׁמְר֖וֹן מַלְכָּ֑הּ כְּקֶ֖צֶף עַל־פְּנֵי־מָֽיִם׃ </span></p>
 <p align="RIGHT"><span lang="he">‎<a name="008">8</a> ‏וְנִשְׁמְד֞וּ בָּמ֣וֹת אָ֗וֶן חַטַּאת֙ יִשְׂרָאֵ֔ל ק֣וֹץ וְדַרְדַּ֔ר יַעֲלֶ֖ה עַל־מִזְבְּחוֹתָ֑ם וְאָמְר֤וּ לֶֽהָרִים֙ כַּסּ֔וּנוּ וְלַגְּבָע֖וֹת נִפְל֥וּ עָלֵֽינוּ׃ ס</span></p>
 <p align="RIGHT"><span lang="he">‎<a name="009">9</a> ‏מִימֵי֙ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔דוּ לֹֽא־תַשִּׂיגֵ֧ם בַּגִּבְעָ֛ה מִלְחָמָ֖ה עַל־בְּנֵ֥י עַֽלְוָֽה׃ </span></p>
 <p align="RIGHT"><span lang="he">‎<a name="010">10</a> ‏בְּאַוָּתִ֖י וְאֶסֳּרֵ֑ם וְאֻסְּפ֤וּ עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י <font color="brown">עינתם</font> <font color="blue">עוֹנֹתָֽם׃</font> </span></p>
 <p align="RIGHT"><span lang="he">‎<a name="011">11</a> ‏וְאֶפְרַ֜יִם עֶגְלָ֤ה מְלֻמָּדָה֙ אֹהַ֣בְתִּי לָד֔וּשׁ וַאֲנִ֣י עָבַ֔רְתִּי עַל־ט֖וּב צַוָּארָ֑הּ אַרְכִּ֤יב אֶפְרַ֙יִם֙ יַחֲר֣וֹשׁ יְהוּדָ֔ה יְשַׂדֶּד־ל֖וֹ יַעֲקֹֽב׃ </span></p>
 <p align="RIGHT"><span lang="he">‎<a name="012">12</a> ‏זִרְע֨וּ לָכֶ֤ם לִצְדָקָה֙ קִצְר֣וּ לְפִי־חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְר֣וֹשׁ אֶת־יְהוָ֔ה עַד־יָב֕וֹא וְיֹרֶ֥ה צֶ֖דֶק לָכֶֽם׃ </span></p>
 <p align="RIGHT"><span lang="he">‎<a name="013">13</a> ‏חֲרַשְׁתֶּם־רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי־כָ֑חַשׁ כִּֽי־בָטַ֥חְתָּ בְדַרְכְּךָ֖ בְּרֹ֥ב גִּבּוֹרֶֽיךָ׃ </span></p>
 <p align="RIGHT"><span lang="he">‎<a name="014">14</a> ‏וְקָ֣אם שָׁאוֹן֮ בְּעַמֶּךָ֒ וְכָל־מִבְצָרֶ֣יךָ יוּשַּׁ֔ד כְּשֹׁ֧ד שַֽׁלְמַ֛ן בֵּ֥ית אַֽרְבֵ֖אל בְּי֣וֹם מִלְחָמָ֑ה אֵ֥ם עַל־בָּנִ֖ים רֻטָּֽשָׁה׃ </span></p>
 <p align="RIGHT"><span lang="he">‎<a name="015">15</a> ‏כָּ֗כָה עָשָׂ֤ה לָכֶם֙ בֵּֽית־אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃ </span></p>
 </td>
 <td width="50%">
 <p>1 gefen bwōqēq yiśərā’ēl pərî yəšaûeh-llwō kərōḇ ləfirəywō hirəbâ lammizəbəḥwōṯ kəṭwōḇ lə’arəṣwō hêṭîḇû maṣṣēḇwōṯ: </p>
 <p>2 ḥālaq libām ‘atâ ye’əšāmû hû’ y<sup>a</sup>‘ărōf mizəbəḥwōṯām yəšōḏēḏ maṣṣēḇwōṯām: </p>
 <p>3 kî ‘atâ yō’mərû ’ên meleḵə lānû kî lō’ yārē’nû ’eṯ-yəhwâ<font color="red"><sup>3</sup></font> wəhammeleḵə mah-yy<sup>a</sup>‘ăśeh-llānû: </p>
 <p>4 dibərû ḏəḇārîm ’ālwōṯ šāwə’ kārōṯ bərîṯ ûfār<sup>a</sup>ḥ kārō’š mišəpāṭ ‘al taləmê śāḏāy: </p>
 <p>5 lə‘eḡəlwōṯ bêṯ ’āwen yāḡûrû šəḵan šōmərwōn kî-’āḇal ‘ālāyw ‘ammwō ûḵəmārāyw ‘ālāyw yāḡîlû ‘al-kəḇwōḏwō kî-ḡālâ mimmennû: </p>
 <p>6 gam-’wōṯwō lə’aššûr yûḇāl minəḥâ ləmeleḵə yārēḇ bāšənâ ’efərayim yiqqāḥ wəyēḇwōš yiśərā’ēl mē‘ăṣāṯwō: </p>
 <p>7 niḏəmeh šōmərwōn maləkāh kəqeṣef ‘al-pənê-māyim: </p>
 <p>8 wənišəməḏû bāmwōṯ ’āwen ḥaṭṭa’ṯ yiśərā’ēl qwōṣ wəḏarədar y<sup>a</sup>‘ăleh ‘al-mizəbəḥwōṯām wə’āmərû lehārîm kassûnû wəlagəḇā‘wōṯ nifəlû ‘ālênû: s</p>
 <p>9 mîmê hagiḇə‘â ḥāṭā’ṯā yiśərā’ēl šām ‘āmāḏû lō’-ṯaśśîḡēm bagiḇə‘â miləḥāmâ ‘al-bənê ‘aləwâ: </p>
 <p>10 bə’aûāṯî wə’essŏrēm wə’ussəfû ‘ălêhem ‘ammîm bə’āsərām lišətê <font color="brown">‘ênōṯām</font> <font color="blue">‘wōnōṯām:</font> </p>
 <p>11 wə’efərayim ‘eḡəlâ məlummāḏâ ’ōhaḇətî lāḏûš wa’ănî ‘āḇarətî ‘al-ṭûḇ ṣaûā’rāh ’arəkîḇ ’efərayim y<sup>a</sup>ḥărwōš yəhûḏâ yəśadeḏ-lwō y<sup>a</sup>‘ăqōḇ: </p>
 <p>12 zirə‘û lāḵem liṣəḏāqâ qiṣərû ləfî-ḥeseḏ nîrû lāḵem nîr wə‘ēṯ liḏərwōš ’eṯ-yəhwâ ‘aḏ-yāḇwō’ wəyōreh ṣeḏeq lāḵem: </p>
 <p>13 ḥărašətem-reš<sup>a</sup>‘ ‘awəlāṯâ qəṣarətem ’ăḵalətem pərî-ḵāḥaš kî-ḇāṭ<sup>a</sup>ḥətā ḇəḏarəkəḵā bərōḇ gibwōreyḵā: </p>
 <p>14 wəqā’m šā’wōn bə‘ammeḵā wəḵāl-miḇəṣāreyḵā yûššaḏ kəšōḏ šaləman bêṯ ’arəḇē’l bəywōm miləḥāmâ ’ēm ‘al-bānîm ruṭṭāšâ: </p>
 <p>15 kāḵâ ‘āśâ lāḵem bêṯ-’ēl mipənê rā‘aṯ rā‘aṯəḵem bašš<sup>a</sup>ḥar niḏəmōh niḏəmâ meleḵə yiśərā’ēl: </p>
 </td>
 </tr></table>
 <p></p><hr>
 <center>
 <a href="hos011.htm">Next: Hosea (Hoshea) Chapter 11</a></center>
 </body>