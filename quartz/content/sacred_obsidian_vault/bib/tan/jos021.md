<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos021.htm">Polyglot</a> 
 <a href="../kjv/jos021.htm">KJV</a> 
 <a href="../sep/jsb021.htm">Sep:JsB</a> 
 <a href="../vul/jos021.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos020.htm">Previous</a> 
 <a href="jos022.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיִּגְּשׁ֗וּ רָאשֵׁי֙ אֲב֣וֹת הַלְוִיִּ֔ם אֶל־אֶלְעָזָר֙ הַכֹּהֵ֔ן וְאֶל־יְהוֹשֻׁ֖עַ בִּן־נ֑וּן וְאֶל־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיְדַבְּר֨וּ אֲלֵיהֶ֜ם בְּשִׁלֹ֗ה בְּאֶ֤רֶץ כְּנַ֙עַן֙ לֵאמֹ֔ר יְהוָה֙ צִוָּ֣ה בְיַד־מֹשֶׁ֔ה לָֽתֶת־לָ֥נוּ עָרִ֖ים לָשָׁ֑בֶת וּמִגְרְשֵׁיהֶ֖ן לִבְהֶמְתֵּֽנוּ׃ </span></p>
 <p align="RIGHT"><span lang="he">‎<a name="003">3</a> ‏וַיִּתְּנ֨וּ בְנֵי־יִשְׂרָאֵ֧ל לַלְוִיִּ֛ם מִנַּחֲלָתָ֖ם אֶל־פִּ֣י יְהוָ֑ה אֶת־הֶעָרִ֥ים הָאֵ֖לֶּה וְאֶת־מִגְרְשֵׁיהֶֽן׃ </span></p>
 <p align="RIGHT"><span lang="he">‎<a name="004">4</a> ‏וַיֵּצֵ֥א הַגּוֹרָ֖ל לְמִשְׁפְּחֹ֣ת הַקְּהָתִ֑י וַיְהִ֡י לִבְנֵי֩ אַהֲרֹ֨ן הַכֹּהֵ֜ן מִן־הַלְוִיִּ֗ם מִמַּטֵּ֣ה יְ֠הוּדָה וּמִמַּטֵּ֨ה הַשִּׁמְעֹנִ֜י וּמִמַּטֵּ֤ה בִנְיָמִן֙ בַּגּוֹרָ֔ל עָרִ֖ים שְׁלֹ֥שׁ עֶשְׂרֵֽה׃ ס</span></p>
 <p align="RIGHT"><span lang="he">‎<a name="005">5</a> ‏וְלִבְנֵ֨י קְהָ֜ת הַנּוֹתָרִ֗ים מִמִּשְׁפְּחֹ֣ת מַטֵּֽה־אֶ֠פְרַיִם וּֽמִמַּטֵּה־דָ֞ן וּמֵחֲצִ֨י מַטֵּ֧ה מְנַשֶּׁ֛ה בַּגּוֹרָ֖ל עָרִ֥ים עָֽשֶׂר׃ ס</span></p>
 <p align="RIGHT"><span lang="he">‎<a name="006">6</a> ‏וְלִבְנֵ֣י גֵרְשׁ֗וֹן מִמִּשְׁפְּח֣וֹת מַטֵּֽה־יִשָּׂשכָ֣ר וּמִמַּטֵּֽה־אָ֠שֵׁר וּמִמַּטֵּ֨ה נַפְתָּלִ֜י וּ֠מֵחֲצִי מַטֵּ֨ה מְנַשֶּׁ֤ה בַבָּשָׁן֙ בַּגּוֹרָ֔ל עָרִ֖ים שְׁלֹ֥שׁ עֶשְׂרֵֽה׃ ס</span></p>
 <p align="RIGHT"><span lang="he">‎<a name="007">7</a> ‏לִבְנֵ֨י מְרָרִ֜י לְמִשְׁפְּחֹתָ֗ם מִמַּטֵּ֨ה רְאוּבֵ֤ן וּמִמַּטֵּה־גָד֙ וּמִמַּטֵּ֣ה זְבוּלֻ֔ן עָרִ֖ים שְׁתֵּ֥ים עֶשְׂרֵֽה׃ </span></p>
 <p align="RIGHT"><span lang="he">‎<a name="008">8</a> ‏וַיִּתְּנ֤וּ בְנֵֽי־יִשְׂרָאֵל֙ לַלְוִיִּ֔ם אֶת־הֶעָרִ֥ים הָאֵ֖לֶּה וְאֶת־מִגְרְשֵׁיהֶ֑ן כַּאֲשֶׁ֨ר צִוָּ֧ה יְהוָ֛ה בְּיַד־מֹשֶׁ֖ה בַּגּוֹרָֽל׃ פ</span></p>
 <p align="RIGHT"><span lang="he">‎<a name="009">9</a> ‏וַֽיִּתְּנ֗וּ מִמַּטֵּה֙ בְּנֵ֣י יְהוּדָ֔ה וּמִמַּטֵּ֖ה בְּנֵ֣י שִׁמְע֑וֹן אֵ֚ת הֶֽעָרִ֣ים הָאֵ֔לֶּה אֲשֶׁר־יִקְרָ֥א אֶתְהֶ֖ן בְּשֵֽׁם׃ </span></p>
 <p align="RIGHT"><span lang="he">‎<a name="010">10</a> ‏וַֽיְהִי֙ לִבְנֵ֣י אַהֲרֹ֔ן מִמִּשְׁפְּח֥וֹת הַקְּהָתִ֖י מִבְּנֵ֣י לֵוִ֑י כִּ֥י לָהֶ֛ם הָיָ֥ה הַגּוֹרָ֖ל רִיאשֹׁנָֽה׃ </span></p>
 <p align="RIGHT"><span lang="he">‎<a name="011">11</a> ‏וַיִּתְּנ֨וּ לָהֶ֜ם אֶת־קִרְיַת֩ אַרְבַּ֨ע אֲבִ֧י הָֽעֲנ֛וֹק הִ֥יא חֶבְר֖וֹן בְּהַ֣ר יְהוּדָ֑ה וְאֶת־מִגְרָשֶׁ֖הָ סְבִיבֹתֶֽיהָ׃ </span></p>
 <p align="RIGHT"><span lang="he">‎<a name="012">12</a> ‏וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ נָֽתְנ֛וּ לְכָלֵ֥ב בֶּן־יְפֻנֶּ֖ה בַּאֲחֻזָּתֽוֹ׃ ס</span></p>
 <p align="RIGHT"><span lang="he">‎<a name="013">13</a> ‏וְלִבְנֵ֣י׀ אַהֲרֹ֣ן הַכֹּהֵ֗ן נָֽתְנוּ֙ אֶת־עִיר֙ מִקְלַ֣ט הָרֹצֵ֔חַ אֶת־חֶבְר֖וֹן וְאֶת־מִגְרָשֶׁ֑הָ וְאֶת־לִבְנָ֖ה וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="014">14</a> ‏וְאֶת־יַתִּר֙ וְאֶת־מִגְרָשֶׁ֔הָ וְאֶת־אֶשְׁתְּמֹ֖עַ וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="015">15</a> ‏וְאֶת־חֹלֹן֙ וְאֶת־מִגְרָשֶׁ֔הָ וְאֶת־דְּבִ֖ר וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="016">16</a> ‏וְאֶת־עַ֣יִן וְאֶת־מִגְרָשֶׁ֗הָ וְאֶת־יֻטָּה֙ וְאֶת־מִגְרָשֶׁ֔הָ אֶת־בֵּ֥ית שֶׁ֖מֶשׁ וְאֶת־מִגְרָשֶׁ֑הָ עָרִ֣ים תֵּ֔שַׁע מֵאֵ֕ת שְׁנֵ֥י הַשְּׁבָטִ֖ים הָאֵֽלֶּה׃ פ</span></p>
 <p align="RIGHT"><span lang="he">‎<a name="017">17</a> ‏וּמִמַּטֵּ֣ה בִנְיָמִ֔ן אֶת־גִּבְע֖וֹן וְאֶת־מִגְרָשֶׁ֑הָ אֶת־גֶּ֖בַע וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="018">18</a> ‏אֶת־עֲנָתוֹת֙ וְאֶת־מִגְרָשֶׁ֔הָ וְאֶת־עַלְמ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃ </span></p>
 <p align="RIGHT"><span lang="he">‎<a name="019">19</a> ‏כָּל־עָרֵ֥י בְנֵֽי־אַהֲרֹ֖ן הַכֹּֽהֲנִ֑ים שְׁלֹשׁ־עֶשְׂרֵ֥ה עָרִ֖ים וּמִגְרְשֵׁיהֶֽן׃ ס</span></p>
 <p align="RIGHT"><span lang="he">‎<a name="020">20</a> ‏וּלְמִשְׁפְּח֤וֹת בְּנֵֽי־קְהָת֙ הַלְוִיִּ֔ם הַנּוֹתָרִ֖ים מִבְּנֵ֣י קְהָ֑ת וַֽיְהִי֙ עָרֵ֣י גֽוֹרָלָ֔ם מִמַּטֵּ֖ה אֶפְרָֽיִם׃ </span></p>
 <p align="RIGHT"><span lang="he">‎<a name="021">21</a> ‏וַיִּתְּנ֨וּ לָהֶ֜ם אֶת־עִ֨יר מִקְלַ֧ט הָרֹצֵ֛חַ אֶת־שְׁכֶ֥ם וְאֶת־מִגְרָשֶׁ֖הָ בְּהַ֣ר אֶפְרָ֑יִם וְאֶת־גֶּ֖זֶר וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="022">22</a> ‏וְאֶת־קִבְצַ֙יִם֙ וְאֶת־מִגְרָשֶׁ֔הָ וְאֶת־בֵּ֥ית חוֹרֹ֖ן וְאֶת־מִגְרָשֶׁ֑הָ עָרִ֖ים אַרְבַּֽע׃ ס</span></p>
 <p align="RIGHT"><span lang="he">‎<a name="023">23</a> ‏וּמִמַּ֨טֵּה־דָ֔ן אֶֽת־אֶלְתְּקֵ֖א וְאֶת־מִגְרָשֶׁ֑הָ אֶֽת־גִּבְּת֖וֹן וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="024">24</a> ‏אֶת־אַיָּלוֹן֙ וְאֶת־מִגְרָשֶׁ֔הָ אֶת־גַּת־רִמּ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃ ס</span></p>
 <p align="RIGHT"><span lang="he">‎<a name="025">25</a> ‏וּמִֽמַּחֲצִית֙ מַטֵּ֣ה מְנַשֶּׁ֔ה אֶת־תַּעְנַךְ֙ וְאֶת־מִגְרָשֶׁ֔הָ וְאֶת־גַּת־רִמּ֖וֹן וְאֶת־מִגְרָשֶׁ֑הָ עָרִ֖ים שְׁתָּֽיִם׃ </span></p>
 <p align="RIGHT"><span lang="he">‎<a name="026">26</a> ‏כָּל־עָרִ֥ים עֶ֖שֶׂר וּמִגְרְשֵׁיהֶ֑ן לְמִשְׁפְּח֥וֹת בְּנֵֽי־קְהָ֖ת הַנּוֹתָרִֽים׃ ס</span></p>
 <p align="RIGHT"><span lang="he">‎<a name="027">27</a> ‏וְלִבְנֵ֣י גֵרְשׁוֹן֮ מִמִּשְׁפְּחֹ֣ת הַלְוִיִּם֒ מֵחֲצִ֞י מַטֵּ֣ה מְנַשֶּׁ֗ה אֶת־עִיר֙ מִקְלַ֣ט הָרֹצֵ֔חַ אֶת־<font color="brown">גלון</font> <font color="blue">גּוֹלָ֤ן</font> בַּבָּשָׁן֙ וְאֶת־מִגְרָשֶׁ֔הָ וְאֶֽת־בְּעֶשְׁתְּרָ֖ה וְאֶת־מִגְרָשֶׁ֑הָ עָרִ֖ים שְׁתָּֽיִם׃ ס</span></p>
 <p align="RIGHT"><span lang="he">‎<a name="028">28</a> ‏וּמִמַּטֵּ֣ה יִשָּׂשכָ֔ר אֶת־קִשְׁי֖וֹן וְאֶת־מִגְרָשֶׁ֑הָ אֶת־דָּֽבְרַ֖ת וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="029">29</a> ‏אֶת־יַרְמוּת֙ וְאֶת־מִגְרָשֶׁ֔הָ אֶת־עֵ֥ין גַּנִּ֖ים וְאֶת־מִגְרָשֶׁ֑הָ עָרִ֖ים אַרְבַּֽע׃ ס</span></p>
 <p align="RIGHT"><span lang="he">‎<a name="030">30</a> ‏וּמִמַּטֵּ֣ה אָשֵׁ֔ר אֶת־מִשְׁאָ֖ל וְאֶת־מִגְרָשֶׁ֑הָ אֶת־עַבְדּ֖וֹן וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="031">31</a> ‏אֶת־חֶלְקָת֙ וְאֶת־מִגְרָשֶׁ֔הָ וְאֶת־רְחֹ֖ב וְאֶת־מִגְרָשֶׁ֑הָ עָרִ֖ים אַרְבַּֽע׃ ס</span></p>
 <p align="RIGHT"><span lang="he">‎<a name="032">32</a> ‏וּמִמַּטֵּ֨ה נַפְתָּלִ֜י אֶת־עִ֣יר׀ מִקְלַ֣ט הָֽרֹצֵ֗חַ אֶת־קֶ֨דֶשׁ בַּגָּלִ֤יל וְאֶת־מִגְרָשֶׁ֙הָ֙ וְאֶת־חַמֹּ֥ת דֹּאר֙ וְאֶת־מִגְרָשֶׁ֔הָ וְאֶת־קַרְתָּ֖ן וְאֶת־מִגְרָשֶׁ֑הָ עָרִ֖ים שָׁלֹֽשׁ׃ </span></p>
 <p align="RIGHT"><span lang="he">‎<a name="033">33</a> ‏כָּל־עָרֵ֥י הַגֵּרְשֻׁנִּ֖י לְמִשְׁפְּחֹתָ֑ם שְׁלֹשׁ־עֶשְׂרֵ֥ה עִ֖יר וּמִגְרְשֵׁיהֶֽן׃ ס</span></p>
 <p align="RIGHT"><span lang="he">‎<a name="034">34</a> ‏וּלְמִשְׁפְּח֣וֹת בְּנֵֽי־מְרָרִי֮ הַלְוִיִּ֣ם הַנּוֹתָרִים֒ מֵאֵת֙ מַטֵּ֣ה זְבוּלֻ֔ן אֶֽת־יָקְנְעָ֖ם וְאֶת־מִגְרָשֶׁ֑הָ אֶת־קַרְתָּ֖ה וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="035">35</a> ‏אֶת־דִּמְנָה֙ וְאֶת־מִגְרָשֶׁ֔הָ אֶֽת־נַהֲלָ֖ל וְאֶת־מִגְרָשֶׁ֑הָ עָרִ֖ים אַרְבַּֽע׃ </span></p>
 <p align="RIGHT"><span lang="he">‎<a name="036">36</a> ‏וּמִמַּטֵּ֣ה רְאוּבֵ֔ן אֶת־בֶּ֖צֶר וְאֶת־מִגְרָשֶׁ֑הָ וְאֶת־יַ֖הְצָה וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="037">37</a> ‏אֶת־קְדֵמוֹת֙ וְאֶת־מִגְרָשֶׁ֔הָ וְאֶת־מֵיפָ֖עַת וְאֶת־מִגְרָשֶׁ֑הָ עָרִ֖ים אַרְבַּֽע׃ ס</span></p>
 <p align="RIGHT"><span lang="he">‎<a name="038">38</a> ‏וּמִמַּטֵּה־גָ֗ד אֶת־עִיר֙ מִקְלַ֣ט הָרֹצֵ֔חַ אֶת־רָמֹ֥ת בַּגִּלְעָ֖ד וְאֶת־מִגְרָשֶׁ֑הָ וְאֶֽת־מַחֲנַ֖יִם וְאֶת־מִגְרָשֶֽׁהָ׃ </span></p>
 <p align="RIGHT"><span lang="he">‎<a name="039">39</a> ‏אֶת־חֶשְׁבּוֹן֙ וְאֶת־מִגְרָשֶׁ֔הָ אֶת־יַעְזֵ֖ר וְאֶת־מִגְרָשֶׁ֑הָ כָּל־עָרִ֖ים אַרְבַּֽע׃ </span></p>
 <p align="RIGHT"><span lang="he">‎<a name="040">40</a> ‏כָּל־הֶ֨עָרִ֜ים לִבְנֵ֤י מְרָרִי֙ לְמִשְׁפְּחֹתָ֔ם הַנּוֹתָרִ֖ים מִמִּשְׁפְּח֣וֹת הַלְוִיִּ֑ם וַיְהִי֙ גּוֹרָלָ֔ם עָרִ֖ים שְׁתֵּ֥ים עֶשְׂרֵֽה׃ </span></p>
 <p align="RIGHT"><span lang="he">‎<a name="041">41</a> ‏כֹּ֚ל עָרֵ֣י הַלְוִיִּ֔ם בְּת֖וֹךְ אֲחֻזַּ֣ת בְּנֵֽי־יִשְׂרָאֵ֑ל עָרִ֛ים אַרְבָּעִ֥ים וּשְׁמֹנֶ֖ה וּמִגְרְשֵׁיהֶֽן׃ </span></p>
 <p align="RIGHT"><span lang="he">‎<a name="042">42</a> ‏תִּֽהְיֶ֙ינָה֙ הֶעָרִ֣ים הָאֵ֔לֶּה עִ֣יר עִ֔יר וּמִגְרָשֶׁ֖יהָ סְבִיבֹתֶ֑יהָ כֵּ֖ן לְכָל־הֶעָרִ֥ים הָאֵֽלֶּה׃ ס</span></p>
 <p align="RIGHT"><span lang="he">‎<a name="043">43</a> ‏וַיִּתֵּ֤ן יְהוָה֙ לְיִשְׂרָאֵ֔ל אֶת־כָּל־הָאָ֔רֶץ אֲשֶׁ֥ר נִשְׁבַּ֖ע לָתֵ֣ת לַאֲבוֹתָ֑ם וַיִּרָשׁ֖וּהָ וַיֵּ֥שְׁבוּ בָֽהּ׃ </span></p>
 <p align="RIGHT"><span lang="he">‎<a name="044">44</a> ‏וַיָּ֨נַח יְהוָ֤ה לָהֶם֙ מִסָּבִ֔יב כְּכֹ֥ל אֲשֶׁר־נִשְׁבַּ֖ע לַאֲבוֹתָ֑ם וְלֹא־עָ֨מַד אִ֤ישׁ בִּפְנֵיהֶם֙ מִכָּל־אֹ֣יְבֵיהֶ֔ם אֵ֚ת כָּל־אֹ֣יְבֵיהֶ֔ם נָתַ֥ן יְהוָ֖ה בְּיָדָֽם׃ </span></p>
 <p align="RIGHT"><span lang="he">‎<a name="045">45</a> ‏לֹֽא־נָפַ֣ל דָּבָ֔ר מִכֹּל֙ הַדָּבָ֣ר הַטּ֔וֹב אֲשֶׁר־דִּבֶּ֥ר יְהוָ֖ה אֶל־בֵּ֣ית יִשְׂרָאֵ֑ל הַכֹּ֖ל בָּֽא׃ פ</span></p>
 </td>
 <td width="50%">
 <p>1 wayyigəšû rā’šê ’ăḇwōṯ haləwîyim ’el-’elə‘āzār hakōhēn wə’el-yəhwōšu‘a bin-nûn wə’el-rā’šê ’ăḇwōṯ hammaṭṭwōṯ liḇənê yiśərā’ēl: </p>
 <p>2 wayəḏabərû ’ălêhem bəšilōh bə’ereṣ kən<sup>a</sup>‘an lē’mōr yəhwâ ṣiûâ ḇəyaḏ-mōšeh lāṯeṯ-lānû ‘ārîm lāšāḇeṯ ûmiḡərəšêhen liḇəhemətēnû: </p>
 <p>3 wayyitənû ḇənê-yiśərā’ēl laləwîyim minn<sup>a</sup>ḥălāṯām ’el-pî yəhwâ ’eṯ-he‘ārîm hā’ēlleh wə’eṯ-miḡərəšêhen: </p>
 <p>4 wayyēṣē’ hagwōrāl ləmišəpəḥōṯ haqqəhāṯî wayəhî liḇənê ’ahărōn hakōhēn min-haləwîyim mimmaṭṭēh yəhûḏâ ûmimmaṭṭēh haššimə‘ōnî ûmimmaṭṭēh ḇinəyāmin bagwōrāl ‘ārîm šəlōš ‘eśərēh: s</p>
 <p>5 wəliḇənê qəhāṯ hannwōṯārîm mimmišəpəḥōṯ maṭṭēh-’efərayim ûmimmaṭṭēh-ḏān ûmēḥăṣî maṭṭēh mənaššeh bagwōrāl ‘ārîm ‘āśer: s</p>
 <p>6 wəliḇənê ḡērəšwōn mimmišəpəḥwōṯ maṭṭēh-yiśśāsḵār ûmimmaṭṭēh-’āšēr ûmimmaṭṭēh nafətālî ûmēḥăṣî maṭṭēh mənaššeh ḇabāšān bagwōrāl ‘ārîm šəlōš ‘eśərēh: s</p>
 <p>7 liḇənê mərārî ləmišəpəḥōṯām mimmaṭṭēh rə’ûḇēn ûmimmaṭṭēh-ḡāḏ ûmimmaṭṭēh zəḇûlun ‘ārîm šətêm ‘eśərēh: </p>
 <p>8 wayyitənû ḇənê-yiśərā’ēl laləwîyim ’eṯ-he‘ārîm hā’ēlleh wə’eṯ-miḡərəšêhen ka’ăšer ṣiûâ yəhwâ bəyaḏ-mōšeh bagwōrāl: f</p>
 <p>9 wayyitənû mimmaṭṭēh bənê yəhûḏâ ûmimmaṭṭēh bənê šimə‘wōn ’ēṯ he‘ārîm hā’ēlleh ’ăšer-yiqərā’ ’eṯəhen bəšēm: </p>
 <p>10 wayəhî liḇənê ’ahărōn mimmišəpəḥwōṯ haqqəhāṯî mibənê lēwî kî lâem hāyâ hagwōrāl rî’šōnâ: </p>
 <p>11 wayyitənû lâem ’eṯ-qirəyaṯ ’arəb<sup>a</sup>‘ ’ăḇî hā‘ănwōq hî’ ḥeḇərwōn bəhar yəhûḏâ wə’eṯ-miḡərāšehā səḇîḇōṯeyhā: </p>
 <p>12 wə’eṯ-śəḏēh hā‘îr wə’eṯ-ḥăṣēreyhā nāṯənû ləḵālēḇ ben-yəfunneh ba’ăḥuzzāṯwō: s</p>
 <p>13 wəliḇənê| ’ahărōn hakōhēn nāṯənû ’eṯ-‘îr miqəlaṭ hārōṣēḥa ’eṯ-ḥeḇərwōn wə’eṯ-miḡərāšehā wə’eṯ-liḇənâ wə’eṯ-miḡərāšehā: </p>
 <p>14 wə’eṯ-yatir wə’eṯ-miḡərāšehā wə’eṯ-’ešətəmō‘a wə’eṯ-miḡərāšehā: </p>
 <p>15 wə’eṯ-ḥōlōn wə’eṯ-miḡərāšehā wə’eṯ-dəḇir wə’eṯ-miḡərāšehā: </p>
 <p>16 wə’eṯ-‘ayin wə’eṯ-miḡərāšehā wə’eṯ-yuṭṭâ wə’eṯ-miḡərāšehā ’eṯ-bêṯ šemeš wə’eṯ-miḡərāšehā ‘ārîm tēš<sup>a</sup>‘ mē’ēṯ šənê haššəḇāṭîm hā’ēlleh: f</p>
 <p>17 ûmimmaṭṭēh ḇinəyāmin ’eṯ-giḇə‘wōn wə’eṯ-miḡərāšehā ’eṯ-geḇ<sup>a</sup>‘ wə’eṯ-miḡərāšehā: </p>
 <p>18 ’eṯ-‘ănāṯwōṯ wə’eṯ-miḡərāšehā wə’eṯ-‘aləmwōn wə’eṯ-miḡərāšehā ‘ārîm ’arəb<sup>a</sup>‘: </p>
 <p>19 kāl-‘ārê ḇənê-’ahărōn hakōhănîm šəlōš-‘eśərēh ‘ārîm ûmiḡərəšêhen: s</p>
 <p>20 ûləmišəpəḥwōṯ bənê-qəhāṯ haləwîyim hannwōṯārîm mibənê qəhāṯ wayəhî ‘ārê ḡwōrālām mimmaṭṭēh ’efərāyim: </p>
 <p>21 wayyitənû lâem ’eṯ-‘îr miqəlaṭ hārōṣēḥa ’eṯ-šəḵem wə’eṯ-miḡərāšehā bəhar ’efərāyim wə’eṯ-gezer wə’eṯ-miḡərāšehā: </p>
 <p>22 wə’eṯ-qiḇəṣayim wə’eṯ-miḡərāšehā wə’eṯ-bêṯ ḥwōrōn wə’eṯ-miḡərāšehā ‘ārîm ’arəb<sup>a</sup>‘: s</p>
 <p>23 ûmimmaṭṭēh-ḏān ’eṯ-’elətəqē’ wə’eṯ-miḡərāšehā ’eṯ-gibəṯwōn wə’eṯ-miḡərāšehā: </p>
 <p>24 ’eṯ-’ayyālwōn wə’eṯ-miḡərāšehā ’eṯ-gaṯ-rimmwōn wə’eṯ-miḡərāšehā ‘ārîm ’arəb<sup>a</sup>‘: s</p>
 <p>25 ûmimm<sup>a</sup>ḥăṣîṯ maṭṭēh mənaššeh ’eṯ-t<sup>a</sup>‘ənaḵə wə’eṯ-miḡərāšehā wə’eṯ-gaṯ-rimmwōn wə’eṯ-miḡərāšehā ‘ārîm šətāyim: </p>
 <p>26 kāl-‘ārîm ‘eśer ûmiḡərəšêhen ləmišəpəḥwōṯ bənê-qəhāṯ hannwōṯārîm: s</p>
 <p>27 wəliḇənê ḡērəšwōn mimmišəpəḥōṯ haləwîyim mēḥăṣî maṭṭēh mənaššeh ’eṯ-‘îr miqəlaṭ hārōṣēḥa ’eṯ-<font color="brown">gālwōn</font> <font color="blue">gwōlān</font> babāšān wə’eṯ-miḡərāšehā wə’eṯ-bə‘ešətərâ wə’eṯ-miḡərāšehā ‘ārîm šətāyim: s</p>
 <p>28 ûmimmaṭṭēh yiśśāsḵār ’eṯ-qišəywōn wə’eṯ-miḡərāšehā ’eṯ-dāḇəraṯ wə’eṯ-miḡərāšehā: </p>
 <p>29 ’eṯ-yarəmûṯ wə’eṯ-miḡərāšehā ’eṯ-‘ên gannîm wə’eṯ-miḡərāšehā ‘ārîm ’arəb<sup>a</sup>‘: s</p>
 <p>30 ûmimmaṭṭēh ’āšēr ’eṯ-mišə’āl wə’eṯ-miḡərāšehā ’eṯ-‘aḇədwōn wə’eṯ-miḡərāšehā: </p>
 <p>31 ’eṯ-ḥeləqāṯ wə’eṯ-miḡərāšehā wə’eṯ-rəḥōḇ wə’eṯ-miḡərāšehā ‘ārîm ’arəb<sup>a</sup>‘: s</p>
 <p>32 ûmimmaṭṭēh nafətālî ’eṯ-‘îr| miqəlaṭ hārōṣēḥa ’eṯ-qeḏeš bagālîl wə’eṯ-miḡərāšehā wə’eṯ-ḥammōṯ dō’r wə’eṯ-miḡərāšehā wə’eṯ-qarətān wə’eṯ-miḡərāšehā ‘ārîm šālōš: </p>
 <p>33 kāl-‘ārê hagērəšunnî ləmišəpəḥōṯām šəlōš-‘eśərēh ‘îr ûmiḡərəšêhen: s</p>
 <p>34 ûləmišəpəḥwōṯ bənê-mərārî haləwîyim hannwōṯārîm mē’ēṯ maṭṭēh zəḇûlun ’eṯ-yāqənə‘ām wə’eṯ-miḡərāšehā ’eṯ-qarətâ wə’eṯ-miḡərāšehā: </p>
 <p>35 ’eṯ-dimənâ wə’eṯ-miḡərāšehā ’eṯ-nahălāl wə’eṯ-miḡərāšehā ‘ārîm ’arəb<sup>a</sup>‘: </p>
 <p>36 ûmimmaṭṭēh rə’ûḇēn ’eṯ-beṣer wə’eṯ-miḡərāšehā wə’eṯ-yahəṣâ wə’eṯ-miḡərāšehā: </p>
 <p>37 ’eṯ-qəḏēmwōṯ wə’eṯ-miḡərāšehā wə’eṯ-mêfā‘aṯ wə’eṯ-miḡərāšehā ‘ārîm ’arəb<sup>a</sup>‘: s</p>
 <p>38 ûmimmaṭṭēh-ḡāḏ ’eṯ-‘îr miqəlaṭ hārōṣēḥa ’eṯ-rāmōṯ bagilə‘āḏ wə’eṯ-miḡərāšehā wə’eṯ-m<sup>a</sup>ḥănayim wə’eṯ-miḡərāšehā: </p>
 <p>39 ’eṯ-ḥešəbwōn wə’eṯ-miḡərāšehā ’eṯ-y<sup>a</sup>‘əzēr wə’eṯ-miḡərāšehā kāl-‘ārîm ’arəb<sup>a</sup>‘: </p>
 <p>40 kāl-he‘ārîm liḇənê mərārî ləmišəpəḥōṯām hannwōṯārîm mimmišəpəḥwōṯ haləwîyim wayəhî gwōrālām ‘ārîm šətêm ‘eśərēh: </p>
 <p>41 kōl ‘ārê haləwîyim bəṯwōḵə ’ăḥuzzaṯ bənê-yiśərā’ēl ‘ārîm ’arəbā‘îm ûšəmōneh ûmiḡərəšêhen: </p>
 <p>42 tihəyeynâ he‘ārîm hā’ēlleh ‘îr ‘îr ûmiḡərāšeyhā səḇîḇōṯeyhā kēn ləḵāl-he‘ārîm hā’ēlleh: s</p>
 <p>43 wayyitēn yəhwâ ləyiśərā’ēl ’eṯ-kāl-hā’āreṣ ’ăšer nišəb<sup>a</sup>‘ lāṯēṯ la’ăḇwōṯām wayyirāšûhā wayyēšəḇû ḇāh: </p>
 <p>44 wayyān<sup>a</sup>ḥ yəhwâ lâem missāḇîḇ kəḵōl ’ăšer-nišəb<sup>a</sup>‘ la’ăḇwōṯām wəlō’-‘āmaḏ ’îš bifənêhem mikāl-’ōyəḇêhem ’ēṯ kāl-’ōyəḇêhem nāṯan yəhwâ bəyāḏām: </p>
 <p>45 lō’-nāfal dāḇār mikōl hadāḇār haṭṭwōḇ ’ăšer-diber yəhwâ ’el-bêṯ yiśərā’ēl hakōl bā’: f</p>
 </td>
 </tr></table>
 <p></p><hr>
 <center>
 <a href="jos022.htm">Next: Joshua (Yehoshua) Chapter 22</a></center>
 </body>