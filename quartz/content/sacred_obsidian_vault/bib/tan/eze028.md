<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze028.htm">Polyglot</a> 
 <a href="../kjv/eze028.htm">KJV</a> 
 <a href="../sep/eze028.htm">Sep</a> 
 <a href="../vul/eze028.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze027.htm">Previous</a> 
 <a href="eze029.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֡ם אֱמֹר֩ לִנְגִ֨יד צֹ֜ר כֹּֽה־אָמַ֣ר׀ אֲדֹנָ֣י יְהוִֹ֗ה יַ֣עַן גָּבַ֤הּ לִבְּךָ֙ וַתֹּ֙אמֶר֙ אֵ֣ל אָ֔נִי מוֹשַׁ֧ב אֱלֹהִ֛ים יָשַׁ֖בְתִּי בְּלֵ֣ב יַמִּ֑ים וְאַתָּ֤ה אָדָם֙ וְֽלֹא־אֵ֔ל וַתִּתֵּ֥ן לִבְּךָ֖ כְּלֵ֥ב אֱלֹהִֽים׃ </span></p>
 <p align="RIGHT"><span lang="he">‎<a name="003">3</a> ‏הִנֵּ֥ה חָכָ֛ם אַתָּ֖ה <font color="brown">מדנאל</font> <font color="blue">מִדָּֽנִיאֵ֑ל</font> כָּל־סָת֖וּם לֹ֥א עֲמָמֽוּךָ׃ </span></p>
 <p align="RIGHT"><span lang="he">‎<a name="004">4</a> ‏בְּחָכְמָֽתְךָ֙ וּבִתְבוּנָ֣תְךָ֔<font color="red"><sup>3</sup></font> עָשִׂ֥יתָ לְּךָ֖ חָ֑יִל וַתַּ֛עַשׂ זָהָ֥ב וָכֶ֖סֶף בְּאוֹצְרוֹתֶֽיךָ׃ </span></p>
 <p align="RIGHT"><span lang="he">‎<a name="005">5</a> ‏בְּרֹ֧ב חָכְמָתְךָ֛ בִּרְכֻלָּתְךָ֖ הִרְבִּ֣יתָ חֵילֶ֑ךָ וַיִּגְבַּ֥הּ לְבָבְךָ֖ בְּחֵילֶֽךָ׃ ס</span></p>
 <p align="RIGHT"><span lang="he">‎<a name="006">6</a> ‏לָכֵ֕ן כֹּ֥ה אָמַ֖ר אֲדֹנָ֣י יְהוִ֑ה יַ֛עַן תִּתְּךָ֥ אֶת־לְבָבְךָ֖ כְּלֵ֥ב אֱלֹהִֽים׃ </span></p>
 <p align="RIGHT"><span lang="he">‎<a name="007">7</a> ‏לָכֵ֗ן הִנְנִ֨י מֵבִ֤יא עָלֶ֙יךָ֙ זָרִ֔ים עָרִיצֵ֖י גּוֹיִ֑ם וְהֵרִ֤יקוּ חַרְבוֹתָם֙ עַל־יְפִ֣י חָכְמָתֶ֔ךָ וְחִלְּל֖וּ יִפְעָתֶֽךָ׃ </span></p>
 <p align="RIGHT"><span lang="he">‎<a name="008">8</a> ‏לַשַּׁ֖חַת יֽוֹרִד֑וּךָ וָמַ֛תָּה מְמוֹתֵ֥י חָלָ֖ל בְּלֵ֥ב יַמִּֽים׃ </span></p>
 <p align="RIGHT"><span lang="he">‎<a name="009">9</a> ‏הֶאָמֹ֤ר תֹּאמַר֙ אֱלֹהִ֣ים אָ֔נִי לִפְנֵ֖י הֹֽרְגֶ֑ךָ וְאַתָּ֥ה אָדָ֛ם וְלֹא־אֵ֖ל בְּיַ֥ד מְחַלְלֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏מוֹתֵ֧י עֲרֵלִ֛ים תָּמ֖וּת בְּיַד־זָרִ֑ים כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="011">11</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="012">12</a> ‏בֶּן־אָדָ֕ם שָׂ֥א קִינָ֖ה עַל־מֶ֣לֶךְ צ֑וֹר וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה אַתָּה֙ חוֹתֵ֣ם תָּכְנִ֔ית מָלֵ֥א חָכְמָ֖ה וּכְלִ֥יל יֹֽפִי׃ </span></p>
 <p align="RIGHT"><span lang="he">‎<a name="013">13</a> ‏בְּעֵ֨דֶן גַּן־אֱלֹהִ֜ים הָיִ֗יתָ כָּל־אֶ֨בֶן יְקָרָ֤ה מְסֻכָתֶ֙ךָ֙ אֹ֣דֶם פִּטְדָ֞ה וְיָהֲלֹ֗ם תַּרְשִׁ֥ישׁ שֹׁ֙הַם֙ וְיָ֣שְׁפֵ֔ה סַפִּ֣יר נֹ֔פֶךְ וּבָרְקַ֖ת וְזָהָ֑ב מְלֶ֨אכֶת תֻּפֶּ֤יךָ וּנְקָבֶ֙יךָ֙ בָּ֔ךְ בְּי֥וֹם הִבָּרַאֲךָ֖ כּוֹנָֽנוּ׃ </span></p>
 <p align="RIGHT"><span lang="he">‎<a name="014">14</a> ‏אַ֨תְּ־כְּר֔וּב מִמְשַׁ֖ח הַסּוֹכֵ֑ךְ וּנְתַתִּ֗יךָ בְּהַ֨ר קֹ֤דֶשׁ אֱלֹהִים֙ הָיִ֔יתָ בְּת֥וֹךְ אַבְנֵי־אֵ֖שׁ הִתְהַלָּֽכְתָּ׃ </span></p>
 <p align="RIGHT"><span lang="he">‎<a name="015">15</a> ‏תָּמִ֤ים אַתָּה֙ בִּדְרָכֶ֔יךָ מִיּ֖וֹם הִבָּֽרְאָ֑ךְ עַד־נִמְצָ֥א עַוְלָ֖תָה בָּֽךְ׃ </span></p>
 <p align="RIGHT"><span lang="he">‎<a name="016">16</a> ‏בְּרֹ֣ב רְכֻלָּתְךָ֗ מָל֧וּ תוֹכְךָ֛ חָמָ֖ס וַֽתֶּחֱטָ֑א וָאֶחַלֶּלְךָ֩ מֵהַ֨ר אֱלֹהִ֤ים וָֽאַבֶּדְךָ֙ כְּר֣וּב הַסֹּכֵ֔ךְ מִתּ֖וֹךְ אַבְנֵי־אֵֽשׁ׃ </span></p>
 <p align="RIGHT"><span lang="he">‎<a name="017">17</a> ‏גָּבַ֤הּ לִבְּךָ֙ בְּיָפְיֶ֔ךָ שִׁחַ֥תָּ חָכְמָתְךָ֖ עַל־יִפְעָתֶ֑ךָ עַל־אֶ֣רֶץ הִשְׁלַכְתִּ֗יךָ לִפְנֵ֧י מְלָכִ֛ים נְתַתִּ֖יךָ לְרַ֥אֲוָה בָֽךְ׃ </span></p>
 <p align="RIGHT"><span lang="he">‎<a name="018">18</a> ‏מֵרֹ֣ב עֲוֹנֶ֗יךָ בְּעֶ֙וֶל֙ רְכֻלָּ֣תְךָ֔ חִלַּ֖לְתָּ מִקְדָּשֶׁ֑יךָ וָֽאוֹצִא־אֵ֤שׁ מִתּֽוֹכְךָ֙ הִ֣יא אֲכָלַ֔תְךָ וָאֶתֶּנְךָ֤ לְאֵ֙פֶר֙ עַל־הָאָ֔רֶץ לְעֵינֵ֖י כָּל־רֹאֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏כָּל־יוֹדְעֶ֙יךָ֙ בָּֽעַמִּ֔ים שָׁמְמ֖וּ עָלֶ֑יךָ בַּלָּה֣וֹת הָיִ֔יתָ וְאֵינְךָ֖ עַד־עוֹלָֽם׃ פ</span></p>
 <p align="RIGHT"><span lang="he">‎<a name="020">20</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏בֶּן־אָדָ֕ם שִׂ֥ים פָּנֶ֖יךָ אֶל־צִיד֑וֹן וְהִנָּבֵ֖א עָלֶֽיהָ׃ </span></p>
 <p align="RIGHT"><span lang="he">‎<a name="022">22</a> ‏וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה הִנְנִ֤י עָלַ֙יִךְ֙ צִיד֔וֹן וְנִכְבַּדְתִּ֖י בְּתוֹכֵ֑ךְ וְֽיָדְע֞וּ כִּֽי־אֲנִ֣י יְהוָ֗ה בַּעֲשׂ֥וֹתִי בָ֛הּ שְׁפָטִ֖ים וְנִקְדַּ֥שְׁתִּי בָֽהּ׃ </span></p>
 <p align="RIGHT"><span lang="he">‎<a name="023">23</a> ‏וְשִׁלַּחְתִּי־בָ֞הּ דֶּ֤בֶר וָדָם֙ בְּח֣וּצוֹתֶ֔יהָ וְנִפְלַ֤ל חָלָל֙ בְּתוֹכָ֔הּ בְּחֶ֥רֶב עָלֶ֖יהָ מִסָּבִ֑יב וְיָדְע֖וּ כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="024">24</a> ‏וְלֹֽא־יִהְיֶ֨ה ע֜וֹד לְבֵ֣ית יִשְׂרָאֵ֗ל סִלּ֤וֹן מַמְאִיר֙ וְק֣וֹץ מַכְאִ֔ב מִכֹּל֙ סְבִ֣יבֹתָ֔ם הַשָּׁאטִ֖ים אוֹתָ֑ם וְיָ֣דְע֔וּ כִּ֥י אֲנִ֖י אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="025">25</a> ‏כֹּֽה־אָמַר֮ אֲדֹנָ֣י יְהוִה֒ בְּקַבְּצִ֣י׀ אֶת־בֵּ֣ית יִשְׂרָאֵ֗ל מִן־הָֽעַמִּים֙ אֲשֶׁ֣ר נָפֹ֣צוּ בָ֔ם וְנִקְדַּ֥שְׁתִּי בָ֖ם לְעֵינֵ֣י הַגּוֹיִ֑ם וְיָֽשְׁבוּ֙ עַל־אַדְמָתָ֔ם אֲשֶׁ֥ר נָתַ֖תִּי לְעַבְדִּ֥י לְיַעֲקֹֽב׃ </span></p>
 <p align="RIGHT"><span lang="he">‎<a name="026">26</a> ‏וְיָשְׁב֣וּ עָלֶיהָ֮ לָבֶטַח֒ וּבָנ֤וּ בָתִּים֙ וְנָטְע֣וּ כְרָמִ֔ים וְיָשְׁב֖וּ לָבֶ֑טַח בַּעֲשׂוֹתִ֣י שְׁפָטִ֗ים בְּכֹ֨ל הַשָּׁאטִ֤ים אֹתָם֙ מִסְּבִ֣יבוֹתָ֔ם וְיָ֣דְע֔וּ כִּ֛י אֲנִ֥י יְהוָ֖ה אֱלֹהֵיהֶֽם׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām ’ĕmōr linəḡîḏ ṣōr kōh-’āmar| ’ăḏōnāy yəhwōih y<sup>a</sup>‘an gāḇ<sup>a</sup>h libəḵā watō’mer ’ēl ’ānî mwōšaḇ ’ĕlōhîm yāšaḇətî bəlēḇ yammîm wə’atâ ’āḏām wəlō’-’ēl watitēn libəḵā kəlēḇ ’ĕlōhîm: </p>
 <p>3 hinnēh ḥāḵām ’atâ <font color="brown">midāni’ēl</font> <font color="blue">midānî’ēl</font> kāl-sāṯûm lō’ ‘ămāmûḵā: </p>
 <p>4 bəḥāḵəmāṯəḵā ûḇiṯəḇûnāṯəḵā<font color="red"><sup>3</sup></font> ‘āśîṯā lləḵā ḥāyil wat<sup>a</sup>‘aś zâāḇ wāḵesef bə’wōṣərwōṯeyḵā: </p>
 <p>5 bərōḇ ḥāḵəmāṯəḵā birəḵullāṯəḵā hirəbîṯā ḥêleḵā wayyiḡəb<sup>a</sup>h ləḇāḇəḵā bəḥêleḵā: s</p>
 <p>6 lāḵēn kōh ’āmar ’ăḏōnāy yəhwih y<sup>a</sup>‘an titəḵā ’eṯ-ləḇāḇəḵā kəlēḇ ’ĕlōhîm: </p>
 <p>7 lāḵēn hinənî mēḇî’ ‘āleyḵā zārîm ‘ārîṣê gwōyim wəhērîqû ḥarəḇwōṯām ‘al-yəfî ḥāḵəmāṯeḵā wəḥilləlû yifə‘āṯeḵā: </p>
 <p>8 lašš<sup>a</sup>ḥaṯ ywōriḏûḵā wāmatâ məmwōṯê ḥālāl bəlēḇ yammîm: </p>
 <p>9 he’āmōr tō’mar ’ĕlōhîm ’ānî lifənê hōrəḡeḵā wə’atâ ’āḏām wəlō’-’ēl bəyaḏ məḥaləleyḵā: </p>
 <p>10 mwōṯê ‘ărēlîm tāmûṯ bəyaḏ-zārîm kî ’ănî ḏibarətî nə’um ’ăḏōnāy yəhwih: s</p>
 <p>11 wayəhî ḏəḇar-yəhwâ ’ēlay lē’mōr: </p>
 <p>12 ben-’āḏām śā’ qînâ ‘al-meleḵə ṣwōr wə’āmarətā llwō kōh ’āmar ’ăḏōnāy yəhwih ’atâ ḥwōṯēm tāḵənîṯ mālē’ ḥāḵəmâ ûḵəlîl yōfî: </p>
 <p>13 bə‘ēḏen gan-’ĕlōhîm hāyîṯā kāl-’eḇen yəqārâ məsuḵāṯeḵā ’ōḏem piṭəḏâ wəyâălōm tarəšîš šōham wəyāšəfēh sapîr nōfeḵə ûḇārəqaṯ wəzâāḇ məle’ḵeṯ tupeyḵā ûnəqāḇeyḵā bāḵə bəywōm hibāra’ăḵā kwōnānû: </p>
 <p>14 ’atə-kərûḇ miməš<sup>a</sup>ḥ hasswōḵēḵə ûnəṯatîḵā bəhar qōḏeš ’ĕlōhîm hāyîṯā bəṯwōḵə ’aḇənê-’ēš hiṯəhallāḵətā: </p>
 <p>15 tāmîm ’atâ biḏərāḵeyḵā mîywōm hibārə’āḵə ‘aḏ-niməṣā’ ‘awəlāṯâ bāḵə: </p>
 <p>16 bərōḇ rəḵullāṯəḵā mālû ṯwōḵəḵā ḥāmās wateḥĕṭā’ wā’eḥalleləḵā mēhar ’ĕlōhîm wā’abeḏəḵā kərûḇ hassōḵēḵə mitwōḵə ’aḇənê-’ēš: </p>
 <p>17 gāḇ<sup>a</sup>h libəḵā bəyāfəyeḵā šiḥatā ḥāḵəmāṯəḵā ‘al-yifə‘āṯeḵā ‘al-’ereṣ hišəlaḵətîḵā lifənê məlāḵîm nəṯatîḵā ləra’ăwâ ḇāḵə: </p>
 <p>18 mērōḇ ‘ăwōneyḵā bə‘ewel rəḵullāṯəḵā ḥillalətā miqədāšeyḵā wā’wōṣi’-’ēš mitwōḵəḵā hî’ ’ăḵālaṯəḵā wā’etenəḵā lə’ēfer ‘al-hā’āreṣ lə‘ênê kāl-rō’eyḵā: </p>
 <p>19 kāl-ywōḏə‘eyḵā bā‘ammîm šāməmû ‘āleyḵā ballâwōṯ hāyîṯā wə’ênəḵā ‘aḏ-‘wōlām: f</p>
 <p>20 wayəhî ḏəḇar-yəhwâ ’ēlay lē’mōr: </p>
 <p>21 ben-’āḏām śîm pāneyḵā ’el-ṣîḏwōn wəhinnāḇē’ ‘āleyhā: </p>
 <p>22 wə’āmarətā kōh ’āmar ’ăḏōnāy yəhwih hinənî ‘ālayiḵə ṣîḏwōn wəniḵəbaḏətî bəṯwōḵēḵə wəyāḏə‘û kî-’ănî yəhwâ b<sup>a</sup>‘ăśwōṯî ḇāh šəfāṭîm wəniqədašətî ḇāh: </p>
 <p>23 wəšill<sup>a</sup>ḥətî-ḇāh deḇer wāḏām bəḥûṣwōṯeyhā wənifəlal ḥālāl bəṯwōḵāh bəḥereḇ ‘āleyhā missāḇîḇ wəyāḏə‘û kî-’ănî yəhwâ: </p>
 <p>24 wəlō’-yihəyeh ‘wōḏ ləḇêṯ yiśərā’ēl sillwōn mamə’îr wəqwōṣ maḵə’iḇ mikōl səḇîḇōṯām haššā’ṭîm ’wōṯām wəyāḏə‘û kî ’ănî ’ăḏōnāy yəhwih: s</p>
 <p>25 kōh-’āmar ’ăḏōnāy yəhwih bəqabəṣî| ’eṯ-bêṯ yiśərā’ēl min-hā‘ammîm ’ăšer nāfōṣû ḇām wəniqədašətî ḇām lə‘ênê hagwōyim wəyāšəḇû ‘al-’aḏəmāṯām ’ăšer nāṯatî lə‘aḇədî ləy<sup>a</sup>‘ăqōḇ: </p>
 <p>26 wəyāšəḇû ‘āleyhā lāḇeṭ<sup>a</sup>ḥ ûḇānû ḇātîm wənāṭə‘û ḵərāmîm wəyāšəḇû lāḇeṭ<sup>a</sup>ḥ b<sup>a</sup>‘ăśwōṯî šəfāṭîm bəḵōl haššā’ṭîm ’ōṯām missəḇîḇwōṯām wəyāḏə‘û kî ’ănî yəhwâ ’ĕlōhêhem: s</p>
 </td>
 </tr></table>
 <p></p><hr>
 <center>
 <a href="eze029.htm">Next: Ezekiel (Yechezqel) Chapter 29</a></center>
 </body>