<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2021.htm">Polyglot</a> 
 <a href="../kjv/ch2021.htm">KJV</a> 
 <a href="../sep/ch2021.htm">Sep</a> 
 <a href="../vul/ch2021.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2020.htm">Previous</a> 
 <a href="ch2022.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁכַּ֤ב יְהֽוֹשָׁפָט֙ עִם־אֲבֹתָ֔יו וַיִּקָּבֵ֥ר עִם־אֲבֹתָ֖יו בְּעִ֣יר דָּוִ֑יד וַיִּמְלֹ֛ךְ יְהוֹרָ֥ם בְּנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="002">2</a> ‏וְלֽוֹ־אַחִ֞ים בְּנֵ֣י יְהוֹשָׁפָ֗ט עֲזַרְיָ֤ה וִֽיחִיאֵל֙ וּזְכַרְיָ֣הוּ וַעֲזַרְיָ֔הוּ וּמִיכָאֵ֖ל וּשְׁפַטְיָ֑הוּ כָּל־אֵ֕לֶּה בְּנֵ֥י יְהוֹשָׁפָ֖ט מֶ֥לֶךְ־יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וַיִּתֵּ֣ן לָהֶ֣ם׀ אֲ֠בִיהֶם מַתָּנ֨וֹת רַבּ֜וֹת לְכֶ֤סֶף וּלְזָהָב֙ וּלְמִגְדָּנ֔וֹת עִם־עָרֵ֥י מְצֻר֖וֹת בִּֽיהוּדָ֑ה וְאֶת־הַמַּמְלָכָ֛ה נָתַ֥ן לִֽיהוֹרָ֖ם כִּי־ה֥וּא הַבְּכֽוֹר׃ פ</span></p>
 <p align="RIGHT"><span lang="he">‎<a name="004">4</a> ‏וַיָּ֨קָם יְהוֹרָ֜ם עַל־מַמְלֶ֤כַת אָבִיו֙ וַיִּתְחַזַּ֔ק וַיַּהֲרֹ֥ג אֶת־כָּל־אֶחָ֖יו בֶּחָ֑רֶב וְגַ֖ם מִשָּׂרֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏בֶּן־שְׁלֹשִׁ֥ים וּשְׁתַּ֛יִם שָׁנָ֖ה יְהוֹרָ֣ם בְּמָלְכ֑וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָֽם׃ </span></p>
 <p align="RIGHT"><span lang="he">‎<a name="006">6</a> ‏וַיֵּ֜לֶךְ בְּדֶ֣רֶךְ׀ מַלְכֵ֣י יִשְׂרָאֵ֗ל כַּאֲשֶׁ֤ר עָשׂוּ֙ בֵּ֣ית אַחְאָ֔ב כִּ֚י בַּת־אַחְאָ֔ב הָ֥יְתָה לּ֖וֹ אִשָּׁ֑ה וַיַּ֥עַשׂ הָרַ֖ע בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְלֹא־אָבָ֣ה יְהוָ֗ה לְהַשְׁחִית֙ אֶת־בֵּ֣ית דָּוִ֔יד לְמַ֣עַן הַבְּרִ֔ית אֲשֶׁ֥ר כָּרַ֖ת לְדָוִ֑יד וְכַאֲשֶׁ֣ר אָמַ֗ר לָתֵ֨ת ל֥וֹ נִ֛יר וּלְבָנָ֖יו כָּל־הַיָּמִֽים׃ </span></p>
 <p align="RIGHT"><span lang="he">‎<a name="008">8</a> ‏בְּיָמָיו֙ פָּשַׁ֣ע אֱד֔וֹם מִתַּ֖חַת יַד־יְהוּדָ֑ה וַיַּמְלִ֥יכוּ עֲלֵיהֶ֖ם מֶֽלֶךְ׃ </span></p>
 <p align="RIGHT"><span lang="he">‎<a name="009">9</a> ‏וַיַּֽעֲבֹ֤ר יְהוֹרָם֙ עִם־שָׂרָ֔יו וְכָל־הָרֶ֖כֶב עִמּ֑וֹ וַיְהִי֙ קָ֣ם לַ֔יְלָה וַיַּ֗ךְ אֶת־אֱדוֹם֙ הַסּוֹבֵ֣ב אֵלָ֔יו וְאֵ֖ת שָׂרֵ֥י הָרָֽכֶב׃ </span></p>
 <p align="RIGHT"><span lang="he">‎<a name="010">10</a> ‏וַיִּפְשַׁ֨ע אֱד֜וֹם מִתַּ֣חַת יַד־יְהוּדָ֗ה עַ֚ד הַיּ֣וֹם הַזֶּ֔ה אָ֣ז תִּפְשַׁ֥ע לִבְנָ֛ה בָּעֵ֥ת הַהִ֖יא מִתַּ֣חַת יָד֑וֹ כִּ֣י עָזַ֔ב אֶת־יְהוָ֖ה אֱלֹהֵ֥י אֲבֹתָֽיו׃ </span></p>
 <p align="RIGHT"><span lang="he">‎<a name="011">11</a> ‏גַּם־ה֥וּא עָשָֽׂה־בָמ֖וֹת בְּהָרֵ֣י יְהוּדָ֑ה וַיֶּ֙זֶן֙ אֶת־יֹשְׁבֵ֣י יְרוּשָׁלִַ֔ם וַיַּדַּ֖ח אֶת־יְהוּדָֽה׃ פ</span></p>
 <p align="RIGHT"><span lang="he">‎<a name="012">12</a> ‏וַיָּבֹ֤א אֵלָיו֙ מִכְתָּ֔ב מֵֽאֵלִיָּ֥הוּ הַנָּבִ֖יא לֵאמֹ֑ר כֹּ֣ה׀ אָמַ֣ר יְהוָ֗ה אֱלֹהֵי֙ דָּוִ֣יד אָבִ֔יךָ תַּ֗חַת אֲשֶׁ֤ר לֹֽא־הָלַ֙כְתָּ֙ בְּדַרְכֵי֙ יְהוֹשָׁפָ֣ט אָבִ֔יךָ וּבְדַרְכֵ֖י אָסָ֥א מֶֽלֶךְ־יְהוּדָֽה׃ </span></p>
 <p align="RIGHT"><span lang="he">‎<a name="013">13</a> ‏וַתֵּ֗לֶךְ בְּדֶ֙רֶךְ֙ מַלְכֵ֣י יִשְׂרָאֵ֔ל וַתַּזְנֶ֤ה אֶת־יְהוּדָה֙ וְאֶת־יֹשְׁבֵ֣י יְרוּשָׁלִַ֔ם כְּהַזְנ֖וֹת בֵּ֣ית אַחְאָ֑ב וְגַ֨ם אֶת־אַחֶ֧יךָ בֵית־אָבִ֛יךָ הַטּוֹבִ֥ים מִמְּךָ֖ הָרָֽגְתָּ׃ </span></p>
 <p align="RIGHT"><span lang="he">‎<a name="014">14</a> ‏הִנֵּ֣ה יְהוָ֗ה נֹגֵ֛ף מַגֵּפָ֥ה גְדוֹלָ֖ה בְּעַמֶּ֑ךָ וּבְבָנֶ֥יךָ וּבְנָשֶׁ֖יךָ וּבְכָל־רְכוּשֶֽׁךָ׃ </span></p>
 <p align="RIGHT"><span lang="he">‎<a name="015">15</a> ‏וְאַתָּ֛ה בָּחֳלָיִ֥ים רַבִּ֖ים בְּמַחֲלֵ֣ה מֵעֶ֑יךָ עַד־יֵצְא֤וּ מֵעֶ֙יךָ֙ מִן־הַחֹ֔לִי יָמִ֖ים עַל־יָמִֽים׃ </span></p>
 <p align="RIGHT"><span lang="he">‎<a name="016">16</a> ‏וַיָּ֨עַר יְהוָ֜ה עַל־יְהוֹרָ֗ם אֵ֣ת ר֤וּחַ הַפְּלִשְׁתִּים֙ וְהָ֣עַרְבִ֔ים אֲשֶׁ֖ר עַל־יַ֥ד כּוּשִֽׁים׃ </span></p>
 <p align="RIGHT"><span lang="he">‎<a name="017">17</a> ‏וַיַּעֲל֤וּ בִֽיהוּדָה֙ וַיִּבְקָע֔וּהָ וַיִּשְׁבּ֗וּ אֵ֤ת כָּל־הָרְכוּשׁ֙ הַנִּמְצָ֣א לְבֵית־הַמֶּ֔לֶךְ וְגַם־בָּנָ֖יו וְנָשָׁ֑יו וְלֹ֤א נִשְׁאַר־לוֹ֙ בֵּ֔ן כִּ֥י אִם־יְהוֹאָחָ֖ז קְטֹ֥ן בָּנָֽיו׃ </span></p>
 <p align="RIGHT"><span lang="he">‎<a name="018">18</a> ‏וְאַחֲרֵ֖י כָּל־זֹ֑את נְגָפ֨וֹ יְהוָ֧ה׀ בְּמֵעָ֛יו לָחֳלִ֖י לְאֵ֥ין מַרְפֵּֽא׃ </span></p>
 <p align="RIGHT"><span lang="he">‎<a name="019">19</a> ‏וַיְהִ֣י לְיָמִ֣ים׀ מִיָּמִ֡ים וּכְעֵת֩ צֵ֨את הַקֵּ֜ץ לְיָמִ֣ים שְׁנַ֗יִם יָצְא֤וּ מֵעָיו֙ עִם־חָלְי֔וֹ וַיָּ֖מָת בְּתַחֲלֻאִ֣ים רָעִ֑ים וְלֹא־עָ֨שׂוּ ל֥וֹ עַמּ֛וֹ שְׂרֵפָ֖ה כִּשְׂרֵפַ֥ת אֲבֹתָֽיו׃ </span></p>
 <p align="RIGHT"><span lang="he">‎<a name="020">20</a> ‏בֶּן־שְׁלֹשִׁ֤ים וּשְׁתַּ֙יִם֙ הָיָ֣ה בְמָלְכ֔וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָ֑ם וַיֵּ֙לֶךְ֙ בְּלֹ֣א חֶמְדָּ֔ה וַֽיִּקְבְּרֻ֙הוּ֙ בְּעִ֣יר דָּוִ֔יד וְלֹ֖א בְּקִבְר֥וֹת הַמְּלָכִֽים׃ </span></p>
 </td>
 <td width="50%">
 <p>1 wayyišəkaḇ yəhwōšāfāṭ ‘im-’ăḇōṯāyw wayyiqqāḇēr ‘im-’ăḇōṯāyw bə‘îr dāwîḏ wayyiməlōḵə yəhwōrām bənwō t<sup>a</sup>ḥətāyw: </p>
 <p>2 wəlwō-’<sup>a</sup>ḥîm bənê yəhwōšāfāṭ ‘ăzarəyâ wîḥî’ēl ûzəḵarəyâû w<sup>a</sup>‘ăzarəyâû ûmîḵā’ēl ûšəfaṭəyâû kāl-’ēlleh bənê yəhwōšāfāṭ meleḵə-yiśərā’ēl: </p>
 <p>3 wayyitēn lâem| ’ăḇîhem matānwōṯ rabwōṯ ləḵesef ûləzâāḇ ûləmiḡədānwōṯ ‘im-‘ārê məṣurwōṯ bîhûḏâ wə’eṯ-hammaməlāḵâ nāṯan lîhwōrām kî-hû’ habəḵwōr: f</p>
 <p>4 wayyāqām yəhwōrām ‘al-maməleḵaṯ ’āḇîw wayyiṯəḥazzaq wayyahărōḡ ’eṯ-kāl-’eḥāyw beḥāreḇ wəḡam miśśārê yiśərā’ēl: </p>
 <p>5 ben-šəlōšîm ûšətayim šānâ yəhwōrām bəmāləḵwō ûšəmwōneh šānîm mālaḵə bîrûšālāim: </p>
 <p>6 wayyēleḵə bəḏereḵə| maləḵê yiśərā’ēl ka’ăšer ‘āśû bêṯ ’<sup>a</sup>ḥə’āḇ kî baṯ-’<sup>a</sup>ḥə’āḇ hāyəṯâ llwō ’iššâ wayy<sup>a</sup>‘aś hār<sup>a</sup>‘ bə‘ênê yəhwâ: </p>
 <p>7 wəlō’-’āḇâ yəhwâ ləhašəḥîṯ ’eṯ-bêṯ dāwîḏ ləm<sup>a</sup>‘an habərîṯ ’ăšer kāraṯ ləḏāwîḏ wəḵa’ăšer ’āmar lāṯēṯ lwō nîr ûləḇānāyw kāl-hayyāmîm: </p>
 <p>8 bəyāmāyw pāš<sup>a</sup>‘ ’ĕḏwōm mit<sup>a</sup>ḥaṯ yaḏ-yəhûḏâ wayyaməlîḵû ‘ălêhem meleḵə: </p>
 <p>9 wayy<sup>a</sup>‘ăḇōr yəhwōrām ‘im-śārāyw wəḵāl-hāreḵeḇ ‘immwō wayəhî qām layəlâ wayyaḵə ’eṯ-’ĕḏwōm hasswōḇēḇ ’ēlāyw wə’ēṯ śārê hārāḵeḇ: </p>
 <p>10 wayyifəš<sup>a</sup>‘ ’ĕḏwōm mit<sup>a</sup>ḥaṯ yaḏ-yəhûḏâ ‘aḏ hayywōm hazzeh ’āz tifəš<sup>a</sup>‘ liḇənâ bā‘ēṯ hahî’ mit<sup>a</sup>ḥaṯ yāḏwō kî ‘āzaḇ ’eṯ-yəhwâ ’ĕlōhê ’ăḇōṯāyw: </p>
 <p>11 gam-hû’ ‘āśâ-ḇāmwōṯ bəhārê yəhûḏâ wayyezen ’eṯ-yōšəḇê yərûšālaim wayyad<sup>a</sup>ḥ ’eṯ-yəhûḏâ: f</p>
 <p>12 wayyāḇō’ ’ēlāyw miḵətāḇ mē’ēlîyâû hannāḇî’ lē’mōr kōh| ’āmar yəhwâ ’ĕlōhê dāwîḏ ’āḇîḵā t<sup>a</sup>ḥaṯ ’ăšer lō’-hālaḵətā bəḏarəḵê yəhwōšāfāṭ ’āḇîḵā ûḇəḏarəḵê ’āsā’ meleḵə-yəhûḏâ: </p>
 <p>13 watēleḵə bəḏereḵə maləḵê yiśərā’ēl watazəneh ’eṯ-yəhûḏâ wə’eṯ-yōšəḇê yərûšālaim kəhazənwōṯ bêṯ ’<sup>a</sup>ḥə’āḇ wəḡam ’eṯ-’<sup>a</sup>ḥeyḵā ḇêṯ-’āḇîḵā haṭṭwōḇîm mimməḵā hārāḡətā: </p>
 <p>14 hinnēh yəhwâ nōḡēf magēfâ ḡəḏwōlâ bə‘ammeḵā ûḇəḇāneyḵā ûḇənāšeyḵā ûḇəḵāl-rəḵûšeḵā: </p>
 <p>15 wə’atâ bāḥŏlāyîm rabîm bəm<sup>a</sup>ḥălēh mē‘eyḵā ‘aḏ-yēṣə’û mē‘eyḵā min-h<sup>a</sup>ḥōlî yāmîm ‘al-yāmîm: </p>
 <p>16 wayyā‘ar yəhwâ ‘al-yəhwōrām ’ēṯ rûḥa hapəlišətîm wəhā‘arəḇîm ’ăšer ‘al-yaḏ kûšîm: </p>
 <p>17 wayy<sup>a</sup>‘ălû ḇîhûḏâ wayyiḇəqā‘ûhā wayyišəbû ’ēṯ kāl-hārəḵûš hanniməṣā’ ləḇêṯ-hammeleḵə wəḡam-bānāyw wənāšāyw wəlō’ nišə’ar-lwō bēn kî ’im-yəhwō’āḥāz qəṭōn bānāyw: </p>
 <p>18 wə’<sup>a</sup>ḥărê kāl-zō’ṯ nəḡāfwō yəhwâ| bəmē‘āyw lāḥŏlî lə’ên marəpē’: </p>
 <p>19 wayəhî ləyāmîm| mîyāmîm ûḵə‘ēṯ ṣē’ṯ haqqēṣ ləyāmîm šənayim yāṣə’û mē‘āyw ‘im-ḥāləywō wayyāmāṯ bəṯ<sup>a</sup>ḥălu’îm rā‘îm wəlō’-‘āśû lwō ‘ammwō śərēfâ kiśərēfaṯ ’ăḇōṯāyw: </p>
 <p>20 ben-šəlōšîm ûšətayim hāyâ ḇəmāləḵwō ûšəmwōneh šānîm mālaḵə bîrûšālāim wayyēleḵə bəlō’ ḥemədâ wayyiqəbəruhû bə‘îr dāwîḏ wəlō’ bəqiḇərwōṯ hamməlāḵîm: </p>
 </td>
 </tr></table>
 <p></p><hr>
 <center>
 <a href="ch2022.htm">Next: 2 Chronicles (2 Divrey Yamim) Chapter 22</a></center>
 </body>