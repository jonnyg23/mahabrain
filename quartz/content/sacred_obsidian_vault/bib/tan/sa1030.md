<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1030.htm">Polyglot</a> 
 <a href="../kjv/sa1030.htm">KJV</a> 
 <a href="../sep/sa1030.htm">Sep</a> 
 <a href="../vul/sa1030.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1029.htm">Previous</a> 
 <a href="sa1031.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֞י בְּבֹ֨א דָוִ֧ד וַאֲנָשָׁ֛יו צִֽקְלַ֖ג בַּיּ֣וֹם הַשְּׁלִישִׁ֑י וַעֲמָלֵקִ֣י פָֽשְׁט֗וּ אֶל־נֶ֙גֶב֙ וְאֶל־צִ֣קְלַ֔ג וַיַּכּוּ֙ אֶת־צִ֣קְלַ֔ג וַיִּשְׂרְפ֥וּ אֹתָ֖הּ בָּאֵֽשׁ׃ </span></p>
 <p align="RIGHT"><span lang="he">‎<a name="002">2</a> ‏וַיִּשְׁבּ֨וּ אֶת־הַנָּשִׁ֤ים אֲשֶׁר־בָּהּ֙ מִקָּטֹ֣ן וְעַד־גָּד֔וֹל לֹ֥א הֵמִ֖יתוּ אִ֑ישׁ וַיִּֽנְהֲג֔וּ וַיֵּלְכ֖וּ לְדַרְכָּֽם׃ </span></p>
 <p align="RIGHT"><span lang="he">‎<a name="003">3</a> ‏וַיָּבֹ֨א דָוִ֤ד וַֽאֲנָשָׁיו֙ אֶל־הָעִ֔יר וְהִנֵּ֥ה שְׂרוּפָ֖ה בָּאֵ֑שׁ וּנְשֵׁיהֶ֛ם וּבְנֵיהֶ֥ם וּבְנֹתֵיהֶ֖ם נִשְׁבּֽוּ׃ </span></p>
 <p align="RIGHT"><span lang="he">‎<a name="004">4</a> ‏וַיִּשָּׂ֨א דָוִ֜ד וְהָעָ֧ם אֲשֶׁר־אִתּ֛וֹ אֶת־קוֹלָ֖ם וַיִּבְכּ֑וּ עַ֣ד אֲשֶׁ֧ר אֵין־בָּהֶ֛ם כֹּ֖חַ לִבְכּֽוֹת׃ </span></p>
 <p align="RIGHT"><span lang="he">‎<a name="005">5</a> ‏וּשְׁתֵּ֥י נְשֵֽׁי־דָוִ֖ד נִשְׁבּ֑וּ אֲחִינֹ֙עַם֙ הַיִּזְרְעֵלִ֔ית וַאֲבִיגַ֕יִל אֵ֖שֶׁת נָבָ֥ל הַֽכַּרְמְלִֽי׃ </span></p>
 <p align="RIGHT"><span lang="he">‎<a name="006">6</a> ‏וַתֵּ֨צֶר לְדָוִ֜ד מְאֹ֗ד כִּֽי־אָמְר֤וּ הָעָם֙ לְסָקְל֔וֹ כִּֽי־מָ֙רָה֙ נֶ֣פֶשׁ כָּל־הָעָ֔ם אִ֖ישׁ עַל־<font color="brown">בנו</font> <font color="blue">בָּנָ֣יו</font> וְעַל־בְּנֹתָ֑יו וַיִּתְחַזֵּ֣ק דָּוִ֔ד בַּיהוָ֖ה אֱלֹהָֽיו׃ ס</span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר דָּוִ֗ד אֶל־אֶבְיָתָ֤ר הַכֹּהֵן֙ בֶּן־אֲחִימֶ֔לֶךְ הַגִּֽישָׁה־נָּ֥א לִ֖י הָאֵפֹ֑ד וַיַּגֵּ֧שׁ אֶבְיָתָ֛ר אֶת־הָאֵפֹ֖ד אֶל־דָּוִֽד׃ </span></p>
 <p align="RIGHT"><span lang="he">‎<a name="008">8</a> ‏וַיִּשְׁאַ֨ל דָּוִ֤ד בַּֽיהוָה֙ לֵאמֹ֔ר אֶרְדֹּ֛ף אַחֲרֵ֥י הַגְּדוּד־הַזֶּ֖ה הַֽאַשִּׂגֶ֑נּוּ וַיֹּ֤אמֶר לוֹ֙ רְדֹ֔ף כִּֽי־הַשֵּׂ֥ג תַּשִּׂ֖יג וְהַצֵּ֥ל תַּצִּֽיל׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֣לֶךְ דָּוִ֗ד ה֤וּא וְשֵׁשׁ־מֵא֥וֹת אִישׁ֙ אֲשֶׁ֣ר אִתּ֔וֹ וַיָּבֹ֖אוּ עַד־נַ֣חַל הַבְּשׂ֑וֹר וְהַנּֽוֹתָרִ֖ים עָמָֽדוּ׃ </span></p>
 <p align="RIGHT"><span lang="he">‎<a name="010">10</a> ‏וַיִּרְדֹּ֣ף דָּוִ֔ד ה֖וּא וְאַרְבַּע־מֵא֣וֹת אִ֑ישׁ וַיַּֽעַמְדוּ֙ מָאתַ֣יִם אִ֔ישׁ אֲשֶׁ֣ר פִּגְּר֔וּ מֵעֲבֹ֖ר אֶת־נַ֥חַל הַבְּשֽׂוֹר׃ </span></p>
 <p align="RIGHT"><span lang="he">‎<a name="011">11</a> ‏וַֽיִּמְצְא֤וּ אִישׁ־מִצְרִי֙ בַּשָּׂדֶ֔ה וַיִּקְח֥וּ אֹת֖וֹ אֶל־דָּוִ֑ד וַיִּתְּנוּ־ל֥וֹ לֶ֙חֶם֙ וַיֹּ֔אכַל וַיַּשְׁקֻ֖הוּ מָֽיִם׃ </span></p>
 <p align="RIGHT"><span lang="he">‎<a name="012">12</a> ‏וַיִּתְּנוּ־לוֹ֩ פֶ֨לַח דְּבֵלָ֜ה וּשְׁנֵ֤י צִמֻּקִים֙ וַיֹּ֔אכַל וַתָּ֥שָׁב רוּח֖וֹ אֵלָ֑יו כִּ֠י לֹֽא־אָ֤כַל לֶ֙חֶם֙ וְלֹא־שָׁ֣תָה מַ֔יִם שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר ל֤וֹ דָוִד֙ לְֽמִי־אַ֔תָּה וְאֵ֥י מִזֶּ֖ה אָ֑תָּה וַיֹּ֜אמֶר נַ֧עַר מִצְרִ֣י אָנֹ֗כִי עֶ֚בֶד לְאִ֣ישׁ עֲמָֽלֵקִ֔י וַיַּעַזְבֵ֧נִי אֲדֹנִ֛י כִּ֥י חָלִ֖יתִי הַיּ֥וֹם שְׁלֹשָֽׁה׃ </span></p>
 <p align="RIGHT"><span lang="he">‎<a name="014">14</a> ‏אֲנַ֡חְנוּ פָּשַׁ֜טְנוּ נֶ֧גֶב הַכְּרֵתִ֛י וְעַל־אֲשֶׁ֥ר לִֽיהוּדָ֖ה וְעַל־נֶ֣גֶב כָּלֵ֑ב וְאֶת־צִקְלַ֖ג שָׂרַ֥פְנוּ בָאֵֽשׁ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר אֵלָיו֙ דָּוִ֔ד הֲתוֹרִדֵ֖נִי אֶל־הַגְּד֣וּד הַזֶּ֑ה וַיֹּ֡אמֶר הִשָּׁבְעָה֩ לִּ֨י בֵֽאלֹהִ֜ים אִם־תְּמִיתֵ֗נִי וְאִם־תַּסְגִּרֵ֙נִי֙ בְּיַד־אֲדֹנִ֔י וְאוֹרִֽדְךָ֖ אֶל־הַגְּד֥וּד הַזֶּֽה׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣רִדֵ֔הוּ וְהִנֵּ֥ה נְטֻשִׁ֖ים עַל־פְּנֵ֣י כָל־הָאָ֑רֶץ אֹכְלִ֤ים וְשֹׁתִים֙ וְחֹ֣גְגִ֔ים בְּכֹל֙ הַשָּׁלָ֣ל הַגָּד֔וֹל אֲשֶׁ֥ר לָקְח֛וּ מֵאֶ֥רֶץ פְּלִשְׁתִּ֖ים וּמֵאֶ֥רֶץ יְהוּדָֽה׃ </span></p>
 <p align="RIGHT"><span lang="he">‎<a name="017">17</a> ‏וַיַּכֵּ֥ם דָּוִ֛ד מֵהַנֶּ֥שֶׁף וְעַד־הָעֶ֖רֶב לְמָֽחֳרָתָ֑ם וְלֹֽא־נִמְלַ֤ט מֵהֶם֙ אִ֔ישׁ כִּי֩ אִם־אַרְבַּ֨ע מֵא֧וֹת אִֽישׁ־נַ֛עַר אֲשֶׁר־רָכְב֥וּ עַל־הַגְּמַלִּ֖ים וַיָּנֻֽסוּ׃ </span></p>
 <p align="RIGHT"><span lang="he">‎<a name="018">18</a> ‏וַיַּצֵּ֣ל דָּוִ֔ד אֵ֛ת כָּל־אֲשֶׁ֥ר לָקְח֖וּ עֲמָלֵ֑ק וְאֶת־שְׁתֵּ֥י נָשָׁ֖יו הִצִּ֥יל דָּוִֽד׃ </span></p>
 <p align="RIGHT"><span lang="he">‎<a name="019">19</a> ‏וְלֹ֣א נֶעְדַּר־לָ֠הֶם מִן־הַקָּטֹ֨ן וְעַד־הַגָּד֜וֹל וְעַד־בָּנִ֤ים וּבָנוֹת֙ וּמִשָּׁלָ֔ל וְעַ֛ד כָּל־אֲשֶׁ֥ר לָקְח֖וּ לָהֶ֑ם הַכֹּ֖ל הֵשִׁ֥יב דָּוִֽד׃ </span></p>
 <p align="RIGHT"><span lang="he">‎<a name="020">20</a> ‏וַיִּקַּ֣ח דָּוִ֔ד אֶת־כָּל־הַצֹּ֖אן וְהַבָּקָ֑ר נָהֲג֗וּ לִפְנֵי֙ הַמִּקְנֶ֣ה הַה֔וּא וַיֹּ֣אמְר֔וּ זֶ֖ה שְׁלַ֥ל דָּוִֽד׃ </span></p>
 <p align="RIGHT"><span lang="he">‎<a name="021">21</a> ‏וַיָּבֹ֣א דָוִ֗ד אֶל־מָאתַ֨יִם הָאֲנָשִׁ֜ים אֲשֶֽׁר־פִּגְּר֣וּ׀ מִלֶּ֣כֶת׀ אַחֲרֵ֣י דָוִ֗ד וַיֹּֽשִׁיבֻם֙ בְּנַ֣חַל הַבְּשׂ֔וֹר וַיֵּֽצְאוּ֙ לִקְרַ֣את דָּוִ֔ד וְלִקְרַ֖את הָעָ֣ם אֲשֶׁר־אִתּ֑וֹ וַיִּגַּ֤שׁ דָּוִד֙ אֶת־הָעָ֔ם וַיִּשְׁאַ֥ל לָהֶ֖ם לְשָׁלֽוֹם׃ ס</span></p>
 <p align="RIGHT"><span lang="he">‎<a name="022">22</a> ‏וַיַּ֜עַן כָּל־אִֽישׁ־רָ֣ע וּבְלִיַּ֗עַל מֵֽהָאֲנָשִׁים֮ אֲשֶׁ֣ר הָלְכ֣וּ עִם־דָּוִד֒ וַיֹּאמְר֗וּ יַ֚עַן אֲשֶׁ֣ר לֹֽא־הָלְכ֣וּ עִמִּ֔י לֹֽא־נִתֵּ֣ן לָהֶ֔ם מֵהַשָּׁלָ֖ל אֲשֶׁ֣ר הִצַּ֑לְנוּ כִּֽי־אִם־אִ֤ישׁ אֶת־אִשְׁתּוֹ֙ וְאֶת־בָּנָ֔יו וְיִנְהֲג֖וּ וְיֵלֵֽכוּ׃ ס</span></p>
 <p align="RIGHT"><span lang="he">‎<a name="023">23</a> ‏וַיֹּ֣אמֶר דָּוִ֔ד לֹֽא־תַעֲשׂ֥וּ כֵ֖ן אֶחָ֑י אֵ֠ת אֲשֶׁר־נָתַ֨ן יְהוָ֥ה לָ֙נוּ֙ וַיִּשְׁמֹ֣ר אֹתָ֔נוּ וַיִּתֵּ֗ן אֶֽת־הַגְּד֛וּד הַבָּ֥א עָלֵ֖ינוּ בְּיָדֵֽנוּ׃ </span></p>
 <p align="RIGHT"><span lang="he">‎<a name="024">24</a> ‏וּמִי֙ יִשְׁמַ֣ע לָכֶ֔ם לַדָּבָ֖ר הַזֶּ֑ה כִּ֞י כְּחֵ֣לֶק׀ הַיֹּרֵ֣ד בַּמִּלְחָמָ֗ה וּֽכְחֵ֛לֶק הַיֹּשֵׁ֥ב עַל־הַכֵּלִ֖ים יַחְדָּ֥ו יַחֲלֹֽקוּ׃ ס</span></p>
 <p align="RIGHT"><span lang="he">‎<a name="025">25</a> ‏וַיְהִ֕י מֵֽהַיּ֥וֹם הַה֖וּא וָמָ֑עְלָה וַיְשִׂמֶ֜הָ לְחֹ֤ק וּלְמִשְׁפָּט֙ לְיִשְׂרָאֵ֔ל עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="026">26</a> ‏וַיָּבֹ֤א דָוִד֙ אֶל־צִ֣קְלַ֔ג וַיְשַׁלַּ֧ח מֵֽהַשָּׁלָ֛ל לְזִקְנֵ֥י יְהוּדָ֖ה לְרֵעֵ֣הוּ לֵאמֹ֑ר הִנֵּ֤ה לָכֶם֙ בְּרָכָ֔ה מִשְּׁלַ֖ל אֹיְבֵ֥י יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏לַאֲשֶׁ֧ר בְּבֵֽית־אֵ֛ל וְלַאֲשֶׁ֥ר בְּרָמֽוֹת־נֶ֖גֶב וְלַאֲשֶׁ֥ר בְּיַתִּֽר׃ </span></p>
 <p align="RIGHT"><span lang="he">‎<a name="028">28</a> ‏וְלַאֲשֶׁ֧ר בַּעֲרֹעֵ֛ר וְלַאֲשֶׁ֥ר בְּשִֽׂפְמ֖וֹת וְלַאֲשֶׁ֥ר בְּאֶשְׁתְּמֹֽעַ׃ ס</span></p>
 <p align="RIGHT"><span lang="he">‎<a name="029">29</a> ‏וְלַאֲשֶׁ֣ר בְּרָכָ֗ל וְלַֽאֲשֶׁר֙ בְּעָרֵ֣י הַיְּרַחְמְאֵלִ֔י<font color="red"><sup>3</sup></font> וְלַאֲשֶׁ֖ר בְּעָרֵ֥י הַקֵּינִֽי׃ </span></p>
 <p align="RIGHT"><span lang="he">‎<a name="030">30</a> ‏וְלַאֲשֶׁ֧ר בְּחָרְמָ֛ה וְלַאֲשֶׁ֥ר בְּבוֹר־עָשָׁ֖ן וְלַאֲשֶׁ֥ר בַּעֲתָֽךְ׃ </span></p>
 <p align="RIGHT"><span lang="he">‎<a name="031">31</a> ‏וְלַאֲשֶׁ֖ר בְּחֶבְר֑וֹן וּֽלְכָל־הַמְּקֹמ֛וֹת אֲשֶֽׁר־הִתְהַלֶּךְ־שָׁ֥ם דָּוִ֖ד ה֥וּא וַאֲנָשָֽׁיו׃ פ</span></p>
 </td>
 <td width="50%">
 <p>1 wayəhî bəḇō’ ḏāwiḏ wa’ănāšāyw ṣiqəlaḡ bayywōm haššəlîšî w<sup>a</sup>‘ămālēqî fāšəṭû ’el-neḡeḇ wə’el-ṣiqəlaḡ wayyakû ’eṯ-ṣiqəlaḡ wayyiśərəfû ’ōṯāh bā’ēš: </p>
 <p>2 wayyišəbû ’eṯ-hannāšîm ’ăšer-bāh miqqāṭōn wə‘aḏ-gāḏwōl lō’ hēmîṯû ’îš wayyinəhăḡû wayyēləḵû ləḏarəkām: </p>
 <p>3 wayyāḇō’ ḏāwiḏ wa’ănāšāyw ’el-hā‘îr wəhinnēh śərûfâ bā’ēš ûnəšêhem ûḇənêhem ûḇənōṯêhem nišəbû: </p>
 <p>4 wayyiśśā’ ḏāwiḏ wəhā‘ām ’ăšer-’itwō ’eṯ-qwōlām wayyiḇəkû ‘aḏ ’ăšer ’ên-bâem kōḥa liḇəkwōṯ: </p>
 <p>5 ûšətê nəšê-ḏāwiḏ nišəbû ’ăḥînō‘am hayyizərə‘ēlîṯ wa’ăḇîḡayil ’ēšeṯ nāḇāl hakarəməlî: </p>
 <p>6 watēṣer ləḏāwiḏ mə’ōḏ kî-’āmərû hā‘ām ləsāqəlwō kî-mārâ nefeš kāl-hā‘ām ’îš ‘al-<font color="brown">bənwō</font> <font color="blue">bānāyw</font> wə‘al-bənōṯāyw wayyiṯəḥazzēq dāwiḏ bayhwâ ’ĕlōhāyw: s</p>
 <p>7 wayyō’mer dāwiḏ ’el-’eḇəyāṯār hakōhēn ben-’ăḥîmeleḵə hagîšâ-nnā’ lî hā’ēfōḏ wayyagēš ’eḇəyāṯār ’eṯ-hā’ēfōḏ ’el-dāwiḏ: </p>
 <p>8 wayyišə’al dāwiḏ bayhwâ lē’mōr ’erədōf ’<sup>a</sup>ḥărê hagəḏûḏ-hazzeh ha’aśśiḡennû wayyō’mer lwō rəḏōf kî-haśśēḡ taśśîḡ wəhaṣṣēl taṣṣîl: </p>
 <p>9 wayyēleḵə dāwiḏ hû’ wəšēš-mē’wōṯ ’îš ’ăšer ’itwō wayyāḇō’û ‘aḏ-n<sup>a</sup>ḥal habəśwōr wəhannwōṯārîm ‘āmāḏû: </p>
 <p>10 wayyirədōf dāwiḏ hû’ wə’arəb<sup>a</sup>‘-mē’wōṯ ’îš wayy<sup>a</sup>‘aməḏû mā’ṯayim ’îš ’ăšer pigərû mē‘ăḇōr ’eṯ-n<sup>a</sup>ḥal habəśwōr: </p>
 <p>11 wayyiməṣə’û ’îš-miṣərî baśśāḏeh wayyiqəḥû ’ōṯwō ’el-dāwiḏ wayyitənû-lwō leḥem wayyō’ḵal wayyašəquhû māyim: </p>
 <p>12 wayyitənû-lwō fel<sup>a</sup>ḥ dəḇēlâ ûšənê ṣimmuqîm wayyō’ḵal watāšāḇ rûḥwō ’ēlāyw kî lō’-’āḵal leḥem wəlō’-šāṯâ mayim šəlōšâ yāmîm ûšəlōšâ lêlwōṯ: s</p>
 <p>13 wayyō’mer lwō ḏāwiḏ ləmî-’atâ wə’ê mizzeh ’ātâ wayyō’mer n<sup>a</sup>‘ar miṣərî ’ānōḵî ‘eḇeḏ lə’îš ‘ămālēqî wayy<sup>a</sup>‘azəḇēnî ’ăḏōnî kî ḥālîṯî hayywōm šəlōšâ: </p>
 <p>14 ’ăn<sup>a</sup>ḥənû pāšaṭənû neḡeḇ hakərēṯî wə‘al-’ăšer lîhûḏâ wə‘al-neḡeḇ kālēḇ wə’eṯ-ṣiqəlaḡ śārafənû ḇā’ēš: </p>
 <p>15 wayyō’mer ’ēlāyw dāwiḏ hăṯwōriḏēnî ’el-hagəḏûḏ hazzeh wayyō’mer hiššāḇə‘â llî ḇē’lōhîm ’im-təmîṯēnî wə’im-tasəgirēnî bəyaḏ-’ăḏōnî wə’wōriḏəḵā ’el-hagəḏûḏ hazzeh: </p>
 <p>16 wayyōriḏēhû wəhinnēh nəṭušîm ‘al-pənê ḵāl-hā’āreṣ ’ōḵəlîm wəšōṯîm wəḥōḡəḡîm bəḵōl haššālāl hagāḏwōl ’ăšer lāqəḥû mē’ereṣ pəlišətîm ûmē’ereṣ yəhûḏâ: </p>
 <p>17 wayyakēm dāwiḏ mēhannešef wə‘aḏ-hā‘ereḇ ləmāḥŏrāṯām wəlō’-niməlaṭ mēhem ’îš kî ’im-’arəb<sup>a</sup>‘ mē’wōṯ ’îš-n<sup>a</sup>‘ar ’ăšer-rāḵəḇû ‘al-hagəmallîm wayyānusû: </p>
 <p>18 wayyaṣṣēl dāwiḏ ’ēṯ kāl-’ăšer lāqəḥû ‘ămālēq wə’eṯ-šətê nāšāyw hiṣṣîl dāwiḏ: </p>
 <p>19 wəlō’ ne‘ədar-lâem min-haqqāṭōn wə‘aḏ-hagāḏwōl wə‘aḏ-bānîm ûḇānwōṯ ûmiššālāl wə‘aḏ kāl-’ăšer lāqəḥû lâem hakōl hēšîḇ dāwiḏ: </p>
 <p>20 wayyiqq<sup>a</sup>ḥ dāwiḏ ’eṯ-kāl-haṣṣō’n wəhabāqār nâăḡû lifənê hammiqəneh hahû’ wayyō’mərû zeh šəlal dāwiḏ: </p>
 <p>21 wayyāḇō’ ḏāwiḏ ’el-mā’ṯayim hā’ănāšîm ’ăšer-pigərû| milleḵeṯ| ’<sup>a</sup>ḥărê ḏāwiḏ wayyōšîḇum bən<sup>a</sup>ḥal habəśwōr wayyēṣə’û liqəra’ṯ dāwiḏ wəliqəra’ṯ hā‘ām ’ăšer-’itwō wayyigaš dāwiḏ ’eṯ-hā‘ām wayyišə’al lâem ləšālwōm: s</p>
 <p>22 wayy<sup>a</sup>‘an kāl-’îš-rā‘ ûḇəlîy<sup>a</sup>‘al mēhā’ănāšîm ’ăšer hāləḵû ‘im-dāwiḏ wayyō’mərû y<sup>a</sup>‘an ’ăšer lō’-hāləḵû ‘immî lō’-nitēn lâem mēhaššālāl ’ăšer hiṣṣalənû kî-’im-’îš ’eṯ-’išətwō wə’eṯ-bānāyw wəyinəhăḡû wəyēlēḵû: s</p>
 <p>23 wayyō’mer dāwiḏ lō’-ṯ<sup>a</sup>‘ăśû ḵēn ’eḥāy ’ēṯ ’ăšer-nāṯan yəhwâ lānû wayyišəmōr ’ōṯānû wayyitēn ’eṯ-hagəḏûḏ habā’ ‘ālênû bəyāḏēnû: </p>
 <p>24 ûmî yišəm<sup>a</sup>‘ lāḵem ladāḇār hazzeh kî kəḥēleq| hayyōrēḏ bammiləḥāmâ ûḵəḥēleq hayyōšēḇ ‘al-hakēlîm y<sup>a</sup>ḥədāw y<sup>a</sup>ḥălōqû: s</p>
 <p>25 wayəhî mēhayywōm hahû’ wāmā‘əlâ wayəśimehā ləḥōq ûləmišəpāṭ ləyiśərā’ēl ‘aḏ hayywōm hazzeh: f</p>
 <p>26 wayyāḇō’ ḏāwiḏ ’el-ṣiqəlaḡ wayəšall<sup>a</sup>ḥ mēhaššālāl ləziqənê yəhûḏâ lərē‘ēhû lē’mōr hinnēh lāḵem bərāḵâ miššəlal ’ōyəḇê yəhwâ: </p>
 <p>27 la’ăšer bəḇêṯ-’ēl wəla’ăšer bərāmwōṯ-neḡeḇ wəla’ăšer bəyatir: </p>
 <p>28 wəla’ăšer b<sup>a</sup>‘ărō‘ēr wəla’ăšer bəśifəmwōṯ wəla’ăšer bə’ešətəmō‘a: s</p>
 <p>29 wəla’ăšer bərāḵāl wəla’ăšer bə‘ārê hayyər<sup>a</sup>ḥəmə’ēlî<font color="red"><sup>3</sup></font> wəla’ăšer bə‘ārê haqqênî: </p>
 <p>30 wəla’ăšer bəḥārəmâ wəla’ăšer bəḇwōr-‘āšān wəla’ăšer b<sup>a</sup>‘ăṯāḵə: </p>
 <p>31 wəla’ăšer bəḥeḇərwōn ûləḵāl-hamməqōmwōṯ ’ăšer-hiṯəhalleḵə-šām dāwiḏ hû’ wa’ănāšāyw: f</p>
 </td>
 </tr></table>
 <p></p><hr>
 <center>
 <a href="sa1031.htm">Next: 1 Samuel (1 Shmuel) Chapter 31</a></center>
 </body>