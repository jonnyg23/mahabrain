<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze003.htm">Polyglot</a> 
 <a href="../kjv/eze003.htm">KJV</a> 
 <a href="../sep/eze003.htm">Sep</a> 
 <a href="../vul/eze003.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze002.htm">Previous</a> 
 <a href="eze004.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֣אמֶר אֵלַ֔י בֶּן־אָדָ֕ם אֵ֥ת אֲשֶׁר־תִּמְצָ֖א אֱכ֑וֹל אֱכוֹל֙ אֶת־הַמְּגִלָּ֣ה הַזֹּ֔את וְלֵ֥ךְ דַּבֵּ֖ר אֶל־בֵּ֥ית יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וָאֶפְתַּ֖ח אֶת־פִּ֑י וַיַּ֣אֲכִלֵ֔נִי אֵ֖ת הַמְּגִלָּ֥ה הַזֹּֽאת׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר אֵלַ֗י בֶּן־אָדָם֙ בִּטְנְךָ֤ תַֽאֲכֵל֙ וּמֵעֶ֣יךָ תְמַלֵּ֔א אֵ֚ת הַמְּגִלָּ֣ה הַזֹּ֔את אֲשֶׁ֥ר אֲנִ֖י נֹתֵ֣ן אֵלֶ֑יךָ וָאֹ֣כְלָ֔ה וַתְּהִ֥י בְּפִ֖י כִּדְבַ֥שׁ לְמָתֽוֹק׃ פ</span></p>
 <p align="RIGHT"><span lang="he">‎<a name="004">4</a> ‏וַיֹּ֖אמֶר אֵלָ֑י בֶּן־אָדָ֗ם לֶךְ־בֹּא֙ אֶל־בֵּ֣ית יִשְׂרָאֵ֔ל וְדִבַּרְתָּ֥ בִדְבָרַ֖י אֲלֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏כִּ֡י לֹא֩ אֶל־עַ֨ם עִמְקֵ֥י שָׂפָ֛ה וְכִבְדֵ֥י לָשׁ֖וֹן אַתָּ֣ה שָׁל֑וּחַ אֶל־בֵּ֖ית יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏לֹ֣א׀ אֶל־עַמִּ֣ים רַבִּ֗ים עִמְקֵ֤י שָׂפָה֙ וְכִבְדֵ֣י לָשׁ֔וֹן אֲשֶׁ֥ר לֹֽא־תִשְׁמַ֖ע דִּבְרֵיהֶ֑ם אִם־לֹ֤א אֲלֵיהֶם֙ שְׁלַחְתִּ֔יךָ הֵ֖מָּה יִשְׁמְע֥וּ אֵלֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏וּבֵ֣ית יִשְׂרָאֵ֗ל לֹ֤א יֹאבוּ֙ לִשְׁמֹ֣עַ אֵלֶ֔יךָ כִּֽי־אֵינָ֥ם אֹבִ֖ים לִשְׁמֹ֣עַ אֵלָ֑י כִּ֚י כָּל־בֵּ֣ית יִשְׂרָאֵ֔ל חִזְקֵי־מֵ֥צַח וּקְשֵׁי־לֵ֖ב הֵֽמָּה׃ </span></p>
 <p align="RIGHT"><span lang="he">‎<a name="008">8</a> ‏הִנֵּ֨ה נָתַ֧תִּי אֶת־פָּנֶ֛יךָ חֲזָקִ֖ים לְעֻמַּ֣ת פְּנֵיהֶ֑ם וְאֶֽת־מִצְחֲךָ֥ חָזָ֖ק לְעֻמַּ֥ת מִצְחָֽם׃ </span></p>
 <p align="RIGHT"><span lang="he">‎<a name="009">9</a> ‏כְּשָׁמִ֛יר חָזָ֥ק מִצֹּ֖ר נָתַ֣תִּי מִצְחֶ֑ךָ לֹֽא־תִירָ֤א אוֹתָם֙ וְלֹא־תֵחַ֣ת מִפְּנֵיהֶ֔ם כִּ֛י בֵּֽית־מְרִ֖י הֵֽמָּה׃ פ</span></p>
 <p align="RIGHT"><span lang="he">‎<a name="010">10</a> ‏וַיֹּ֖אמֶר אֵלָ֑י בֶּן־אָדָ֕ם אֶת־כָּל־דְּבָרַי֙ אֲשֶׁ֣ר אֲדַבֵּ֣ר אֵלֶ֔יךָ קַ֥ח בִּֽלְבָבְךָ֖ וּבְאָזְנֶ֥יךָ שְׁמָֽע׃ </span></p>
 <p align="RIGHT"><span lang="he">‎<a name="011">11</a> ‏וְלֵ֨ךְ בֹּ֤א אֶל־הַגּוֹלָה֙ אֶל־בְּנֵ֣י עַמֶּ֔ךָ וְדִבַּרְתָּ֤ אֲלֵיהֶם֙ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִֹ֑ה אִֽם־יִשְׁמְע֖וּ וְאִם־יֶחְדָּֽלוּ׃ </span></p>
 <p align="RIGHT"><span lang="he">‎<a name="012">12</a> ‏וַתִּשָּׂאֵ֣נִי ר֔וּחַ וָאֶשְׁמַ֣ע אַחֲרַ֔י ק֖וֹל רַ֣עַשׁ גָּד֑וֹל בָּר֥וּךְ כְּבוֹד־יְהוָ֖ה מִמְּקוֹמֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְק֣וֹל׀ כַּנְפֵ֣י הַחַיּ֗וֹת מַשִּׁיקוֹת֙ אִשָּׁ֣ה אֶל־אֲחוֹתָ֔הּ וְק֥וֹל הָאוֹפַנִּ֖ים לְעֻמָּתָ֑ם וְק֖וֹל רַ֥עַשׁ גָּדֽוֹל׃ </span></p>
 <p align="RIGHT"><span lang="he">‎<a name="014">14</a> ‏וְר֥וּחַ נְשָׂאַ֖תְנִי וַתִּקָּחֵ֑נִי וָאֵלֵ֥ךְ מַר֙ בַּחֲמַ֣ת רוּחִ֔י וְיַד־יְהוָ֥ה עָלַ֖י חָזָֽקָה׃ </span></p>
 <p align="RIGHT"><span lang="he">‎<a name="015">15</a> ‏וָאָב֨וֹא אֶל־הַגּוֹלָ֜ה תֵּ֣ל אָ֠בִיב הַיֹּשְׁבִ֤ים אֶֽל־נְהַר־כְּבָר֙ <font color="brown">ואשר</font> <font color="blue">וָֽאֵשֵׁ֔ב</font> הֵ֖מָּה יוֹשְׁבִ֣ים שָׁ֑ם וָאֵשֵׁ֥ב שָׁ֛ם שִׁבְעַ֥ת יָמִ֖ים מַשְׁמִ֥ים בְּתוֹכָֽם׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֕י מִקְצֵ֖ה שִׁבְעַ֣ת יָמִ֑ים פוַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="017">17</a> ‏בֶּן־אָדָ֕ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אוֹתָ֖ם מִמֶּֽנִּי׃ </span></p>
 <p align="RIGHT"><span lang="he">‎<a name="018">18</a> ‏בְּאָמְרִ֤י לָֽרָשָׁע֙ מ֣וֹת תָּמ֔וּת וְלֹ֣א הִזְהַרְתּ֗וֹ וְלֹ֥א דִבַּ֛רְתָּ לְהַזְהִ֥יר רָשָׁ֛ע מִדַּרְכּ֥וֹ הָרְשָׁעָ֖ה לְחַיֹּת֑וֹ ה֤וּא רָשָׁע֙ בַּעֲוֹנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃ </span></p>
 <p align="RIGHT"><span lang="he">‎<a name="019">19</a> ‏וְאַתָּה֙ כִּֽי־הִזְהַ֣רְתָּ רָשָׁ֔ע וְלֹא־שָׁב֙ מֵֽרִשְׁע֔וֹ וּמִדַּרְכּ֖וֹ הָרְשָׁעָ֑ה ה֚וּא בַּעֲוֹנ֣וֹ יָמ֔וּת וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס</span></p>
 <p align="RIGHT"><span lang="he">‎<a name="020">20</a> ‏וּבְשׁ֨וּב צַדִּ֤יק מִצִּדְקוֹ֙ וְעָ֣שָׂה עָ֔וֶל וְנָתַתִּ֥י מִכְשׁ֛וֹל לְפָנָ֖יו ה֣וּא יָמ֑וּת כִּ֣י לֹ֤א הִזְהַרְתּוֹ֙ בְּחַטָּאת֣וֹ יָמ֔וּת וְלֹ֣א תִזָּכַ֗רְןָ צִדְקֹתָו֙<font color="red"><sup>q</sup></font> אֲשֶׁ֣ר עָשָׂ֔ה וְדָמ֖וֹ מִיָּדְךָ֥ אֲבַקֵּֽשׁ׃ </span></p>
 <p align="RIGHT"><span lang="he">‎<a name="021">21</a> ‏וְאַתָּ֞ה כִּ֧י הִזְהַרְתּ֣וֹ צַדִּ֗יק לְבִלְתִּ֥י חֲטֹ֛א צַדִּ֖יק וְה֣וּא לֹא־חָטָ֑א חָי֤וֹ יִֽחְיֶה֙ כִּ֣י נִזְהָ֔ר וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס</span></p>
 <p align="RIGHT"><span lang="he">‎<a name="022">22</a> ‏וַתְּהִ֥י עָלַ֛י שָׁ֖ם יַד־יְהוָ֑ה וַיֹּ֣אמֶר אֵלַ֗י ק֥וּם צֵא֙ אֶל־הַבִּקְעָ֔ה וְשָׁ֖ם אֲדַבֵּ֥ר אוֹתָֽךְ׃ </span></p>
 <p align="RIGHT"><span lang="he">‎<a name="023">23</a> ‏וָאָקוּם֮ וָאֵצֵ֣א אֶל־הַבִּקְעָה֒ וְהִנֵּה־שָׁ֤ם כְּבוֹד־יְהוָה֙ עֹמֵ֔ד כַּכָּב֕וֹד אֲשֶׁ֥ר רָאִ֖יתִי עַל־נְהַר־כְּבָ֑ר וָאֶפֹּ֖ל עַל־פָּנָֽי׃ </span></p>
 <p align="RIGHT"><span lang="he">‎<a name="024">24</a> ‏וַתָּבֹא־בִ֣י ר֔וּחַ וַתַּעֲמִדֵ֖נִי עַל־רַגְלָ֑י וַיְדַבֵּ֤ר אֹתִי֙ וַיֹּ֣אמֶר אֵלַ֔י בֹּ֥א הִסָּגֵ֖ר בְּת֥וֹךְ בֵּיתֶֽךָ׃ </span></p>
 <p align="RIGHT"><span lang="he">‎<a name="025">25</a> ‏וְאַתָּ֣ה בֶן־אָדָ֗ם הִנֵּ֨ה נָתְנ֤וּ עָלֶ֙יךָ֙ עֲבוֹתִ֔ים וַֽאֲסָר֖וּךָ<font color="red"><sup>3</sup></font> בָּהֶ֑ם וְלֹ֥א תֵצֵ֖א בְּתוֹכָֽם׃ </span></p>
 <p align="RIGHT"><span lang="he">‎<a name="026">26</a> ‏וּלְשֽׁוֹנְךָ֙ אַדְבִּ֣יק אֶל־חִכֶּ֔ךָ וְנֶֽאֱלַ֔מְתָּ וְלֹא־תִֽהְיֶ֥ה לָהֶ֖ם לְאִ֣ישׁ מוֹכִ֑יחַ כִּ֛י בֵּ֥ית מְרִ֖י הֵֽמָּה׃ </span></p>
 <p align="RIGHT"><span lang="he">‎<a name="027">27</a> ‏וּֽבְדַבְּרִ֤י אֽוֹתְךָ֙ אֶפְתַּ֣ח אֶת־פִּ֔יךָ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִֹ֑ה הַשֹּׁמֵ֤עַ׀ יִשְׁמָע֙ וְהֶחָדֵ֣ל׀ יֶחְדָּ֔ל כִּ֛י בֵּ֥ית מְרִ֖י הֵֽמָּה׃ ס</span></p>
 </td>
 <td width="50%">
 <p>1 wayyō’mer ’ēlay ben-’āḏām ’ēṯ ’ăšer-timəṣā’ ’ĕḵwōl ’ĕḵwōl ’eṯ-hamməḡillâ hazzō’ṯ wəlēḵə dabēr ’el-bêṯ yiśərā’ēl: </p>
 <p>2 wā’efət<sup>a</sup>ḥ ’eṯ-pî wayya’ăḵilēnî ’ēṯ hamməḡillâ hazzō’ṯ: </p>
 <p>3 wayyō’mer ’ēlay ben-’āḏām biṭənəḵā ṯa’ăḵēl ûmē‘eyḵā ṯəmallē’ ’ēṯ hamməḡillâ hazzō’ṯ ’ăšer ’ănî nōṯēn ’ēleyḵā wā’ōḵəlâ watəhî bəfî kiḏəḇaš ləmāṯwōq: f</p>
 <p>4 wayyō’mer ’ēlāy ben-’āḏām leḵə-bō’ ’el-bêṯ yiśərā’ēl wəḏibarətā ḇiḏəḇāray ’ălêhem: </p>
 <p>5 kî lō’ ’el-‘am ‘iməqê śāfâ wəḵiḇəḏê lāšwōn ’atâ šālûḥa ’el-bêṯ yiśərā’ēl: </p>
 <p>6 lō’| ’el-‘ammîm rabîm ‘iməqê śāfâ wəḵiḇəḏê lāšwōn ’ăšer lō’-ṯišəm<sup>a</sup>‘ diḇərêhem ’im-lō’ ’ălêhem šəl<sup>a</sup>ḥətîḵā hēmmâ yišəmə‘û ’ēleyḵā: </p>
 <p>7 ûḇêṯ yiśərā’ēl lō’ yō’ḇû lišəmō‘a ’ēleyḵā kî-’ênām ’ōḇîm lišəmō‘a ’ēlāy kî kāl-bêṯ yiśərā’ēl ḥizəqê-mēṣ<sup>a</sup>ḥ ûqəšê-lēḇ hēmmâ: </p>
 <p>8 hinnēh nāṯatî ’eṯ-pāneyḵā ḥăzāqîm lə‘ummaṯ pənêhem wə’eṯ-miṣəḥăḵā ḥāzāq lə‘ummaṯ miṣəḥām: </p>
 <p>9 kəšāmîr ḥāzāq miṣṣōr nāṯatî miṣəḥeḵā lō’-ṯîrā’ ’wōṯām wəlō’-ṯēḥaṯ mipənêhem kî bêṯ-mərî hēmmâ: f</p>
 <p>10 wayyō’mer ’ēlāy ben-’āḏām ’eṯ-kāl-dəḇāray ’ăšer ’ăḏabēr ’ēleyḵā q<sup>a</sup>ḥ biləḇāḇəḵā ûḇə’āzəneyḵā šəmā‘: </p>
 <p>11 wəlēḵə bō’ ’el-hagwōlâ ’el-bənê ‘ammeḵā wəḏibarətā ’ălêhem wə’āmarətā ’ălêhem kōh ’āmar ’ăḏōnāy yəhwōih ’im-yišəmə‘û wə’im-yeḥədālû: </p>
 <p>12 watiśśā’ēnî rûḥa wā’ešəm<sup>a</sup>‘ ’<sup>a</sup>ḥăray qwōl r<sup>a</sup>‘aš gāḏwōl bārûḵə kəḇwōḏ-yəhwâ mimməqwōmwō: </p>
 <p>13 wəqwōl| kanəfê h<sup>a</sup>ḥayywōṯ maššîqwōṯ ’iššâ ’el-’ăḥwōṯāh wəqwōl hā’wōfannîm lə‘ummāṯām wəqwōl r<sup>a</sup>‘aš gāḏwōl: </p>
 <p>14 wərûḥa nəśā’aṯənî watiqqāḥēnî wā’ēlēḵə mar b<sup>a</sup>ḥămaṯ rûḥî wəyaḏ-yəhwâ ‘ālay ḥāzāqâ: </p>
 <p>15 wā’āḇwō’ ’el-hagwōlâ tēl ’āḇîḇ hayyōšəḇîm ’el-nəhar-kəḇār <font color="brown">wā’ăšer</font> <font color="blue">wā’ēšēḇ</font> hēmmâ ywōšəḇîm šām wā’ēšēḇ šām šiḇə‘aṯ yāmîm mašəmîm bəṯwōḵām: </p>
 <p>16 wayəhî miqəṣēh šiḇə‘aṯ yāmîm fwayəhî ḏəḇar-yəhwâ ’ēlay lē’mōr: </p>
 <p>17 ben-’āḏām ṣōfeh nəṯatîḵā ləḇêṯ yiśərā’ēl wəšām<sup>a</sup>‘ətā mipî dāḇār wəhizəharətā ’wōṯām mimmennî: </p>
 <p>18 bə’āmərî lārāšā‘ mwōṯ tāmûṯ wəlō’ hizəharətwō wəlō’ ḏibarətā ləhazəhîr rāšā‘ midarəkwō hārəšā‘â ləḥayyōṯwō hû’ rāšā‘ b<sup>a</sup>‘ăwōnwō yāmûṯ wəḏāmwō mîyāḏəḵā ’ăḇaqqēš: </p>
 <p>19 wə’atâ kî-hizəharətā rāšā‘ wəlō’-šāḇ mērišə‘wō ûmidarəkwō hārəšā‘â hû’ b<sup>a</sup>‘ăwōnwō yāmûṯ wə’atâ ’eṯ-nafəšəḵā hiṣṣalətā: s</p>
 <p>20 ûḇəšûḇ ṣadîq miṣṣiḏəqwō wə‘āśâ ‘āwel wənāṯatî miḵəšwōl ləfānāyw hû’ yāmûṯ kî lō’ hizəharətwō bəḥaṭṭā’ṯwō yāmûṯ wəlō’ ṯizzāḵarənā ṣiḏəqōṯāw<font color="red"><sup>q</sup></font> ’ăšer ‘āśâ wəḏāmwō mîyāḏəḵā ’ăḇaqqēš: </p>
 <p>21 wə’atâ kî hizəharətwō ṣadîq ləḇilətî ḥăṭō’ ṣadîq wəhû’ lō’-ḥāṭā’ ḥāywō yiḥəyeh kî nizəhār wə’atâ ’eṯ-nafəšəḵā hiṣṣalətā: s</p>
 <p>22 watəhî ‘ālay šām yaḏ-yəhwâ wayyō’mer ’ēlay qûm ṣē’ ’el-habiqə‘â wəšām ’ăḏabēr ’wōṯāḵə: </p>
 <p>23 wā’āqûm wā’ēṣē’ ’el-habiqə‘â wəhinnēh-šām kəḇwōḏ-yəhwâ ‘ōmēḏ kakāḇwōḏ ’ăšer rā’îṯî ‘al-nəhar-kəḇār wā’epōl ‘al-pānāy: </p>
 <p>24 watāḇō’-ḇî rûḥa wat<sup>a</sup>‘ămiḏēnî ‘al-raḡəlāy wayəḏabēr ’ōṯî wayyō’mer ’ēlay bō’ hissāḡēr bəṯwōḵə bêṯeḵā: </p>
 <p>25 wə’atâ ḇen-’āḏām hinnēh nāṯənû ‘āleyḵā ‘ăḇwōṯîm wa’ăsārûḵā<font color="red"><sup>3</sup></font> bâem wəlō’ ṯēṣē’ bəṯwōḵām: </p>
 <p>26 ûləšwōnəḵā ’aḏəbîq ’el-ḥikeḵā wəne’ĕlamətā wəlō’-ṯihəyeh lâem lə’îš mwōḵîḥa kî bêṯ mərî hēmmâ: </p>
 <p>27 ûḇəḏabərî ’wōṯəḵā ’efət<sup>a</sup>ḥ ’eṯ-pîḵā wə’āmarətā ’ălêhem kōh ’āmar ’ăḏōnāy yəhwōih haššōmē‘a| yišəmā‘ wəheḥāḏēl| yeḥədāl kî bêṯ mərî hēmmâ: s</p>
 </td>
 </tr></table>
 <p></p><hr>
 <center>
 <a href="eze004.htm">Next: Ezekiel (Yechezqel) Chapter 4</a></center>
 </body>