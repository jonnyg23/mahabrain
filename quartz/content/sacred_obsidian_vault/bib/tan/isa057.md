<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa057.htm">Polyglot</a> 
 <a href="../kjv/isa057.htm">KJV</a> 
 <a href="../sep/isa057.htm">Sep</a> 
 <a href="../vul/isa057.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa056.htm">Previous</a> 
 <a href="isa058.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 57</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַצַּדִּ֣יק אָבָ֔ד וְאֵ֥ין אִ֖ישׁ שָׂ֣ם עַל־לֵ֑ב וְאַנְשֵׁי־חֶ֤סֶד נֶֽאֱסָפִים֙ בְּאֵ֣ין מֵבִ֔ין כִּֽי־מִפְּנֵ֥י הָרָעָ֖ה נֶאֱסַ֥ף הַצַּדִּֽיק׃ </span></p>
 <p align="RIGHT"><span lang="he">‎<a name="002">2</a> ‏יָב֣וֹא שָׁל֔וֹם יָנ֖וּחוּ עַל־מִשְׁכְּבוֹתָ֑ם הֹלֵ֖ךְ נְכֹחֽוֹ׃ </span></p>
 <p align="RIGHT"><span lang="he">‎<a name="003">3</a> ‏וְאַתֶּ֥ם קִרְבוּ־הֵ֖נָּה בְּנֵ֣י עֹנְנָ֑ה זֶ֥רַע מְנָאֵ֖ף וַתִּזְנֶֽה׃ </span></p>
 <p align="RIGHT"><span lang="he">‎<a name="004">4</a> ‏עַל־מִי֙ תִּתְעַנָּ֔גוּ עַל־מִ֛י תַּרְחִ֥יבוּ פֶ֖ה תַּאֲרִ֣יכוּ לָשׁ֑וֹן הֲלֽוֹא־אַתֶּ֥ם יִלְדֵי־פֶ֖שַׁע זֶ֥רַע שָֽׁקֶר׃ </span></p>
 <p align="RIGHT"><span lang="he">‎<a name="005">5</a> ‏הַנֵּֽחָמִים֙ בָּֽאֵלִ֔ים תַּ֖חַת כָּל־עֵ֣ץ רַעֲנָ֑ן שֹׁחֲטֵ֤י הַיְלָדִים֙ בַּנְּחָלִ֔ים תַּ֖חַת סְעִפֵ֥י הַסְּלָעִֽים׃ </span></p>
 <p align="RIGHT"><span lang="he">‎<a name="006">6</a> ‏בְּחַלְּקֵי־נַ֣חַל חֶלְקֵ֔ךְ הֵ֥ם הֵ֖ם גּוֹרָלֵ֑ךְ גַּם־לָהֶ֞ם שָׁפַ֥כְתְּ נֶ֙סֶךְ֙ הֶעֱלִ֣ית מִנְחָ֔ה הַ֥עַל אֵ֖לֶּה אֶנָּחֵֽם׃ </span></p>
 <p align="RIGHT"><span lang="he">‎<a name="007">7</a> ‏עַ֤ל הַר־גָּבֹ֙הַּ֙ וְנִשָּׂ֔א שַׂ֖מְתְּ מִשְׁכָּבֵ֑ךְ גַּם־שָׁ֥ם עָלִ֖ית לִזְבֹּ֥חַ זָֽבַח׃ </span></p>
 <p align="RIGHT"><span lang="he">‎<a name="008">8</a> ‏וְאַחַ֤ר הַדֶּ֙לֶת֙ וְהַמְּזוּזָ֔ה שַׂ֖מְתְּ זִכְרוֹנֵ֑ךְ כִּ֣י מֵאִתִּ֞י גִּלִּ֣ית וַֽתַּעֲלִ֗י הִרְחַ֤בְתְּ מִשְׁכָּבֵךְ֙ וַתִּכְרָת־לָ֣ךְ מֵהֶ֔ם אָהַ֥בְתְּ מִשְׁכָּבָ֖ם יָ֥ד חָזִֽית׃ </span></p>
 <p align="RIGHT"><span lang="he">‎<a name="009">9</a> ‏וַתָּשֻׁ֤רִי לַמֶּ֙לֶךְ֙ בַּשֶּׁ֔מֶן וַתַּרְבִּ֖י רִקֻּחָ֑יִךְ וַתְּשַׁלְּחִ֤י צִרַ֙יִךְ֙ עַד־מֵ֣רָחֹ֔ק וַתַּשְׁפִּ֖ילִי עַד־שְׁאֽוֹל׃ </span></p>
 <p align="RIGHT"><span lang="he">‎<a name="010">10</a> ‏בְּרֹ֤ב דַּרְכֵּךְ֙ יָגַ֔עַתְּ לֹ֥א אָמַ֖רְתְּ נוֹאָ֑שׁ חַיַּ֤ת יָדֵךְ֙ מָצָ֔את עַל־כֵּ֖ן לֹ֥א חָלִֽית׃ </span></p>
 <p align="RIGHT"><span lang="he">‎<a name="011">11</a> ‏וְאֶת־מִ֞י דָּאַ֤גְתְּ וַתִּֽירְאִי֙ כִּ֣י תְכַזֵּ֔בִי וְאוֹתִי֙ לֹ֣א זָכַ֔רְתְּ לֹא־שַׂ֖מְתְּ עַל־לִבֵּ֑ךְ הֲלֹ֨א אֲנִ֤י מַחְשֶׁה֙ וּמֵ֣עֹלָ֔ם וְאוֹתִ֖י לֹ֥א תִירָֽאִי׃ </span></p>
 <p align="RIGHT"><span lang="he">‎<a name="012">12</a> ‏אֲנִ֥י אַגִּ֖יד צִדְקָתֵ֑ךְ וְאֶֽת־מַעֲשַׂ֖יִךְ וְלֹ֥א יוֹעִילֽוּךְ׃ </span></p>
 <p align="RIGHT"><span lang="he">‎<a name="013">13</a> ‏בְּזַֽעֲקֵךְ֙ יַצִּילֻ֣ךְ קִבּוּצַ֔יִךְ וְאֶת־כֻּלָּ֥ם יִשָּׂא־ר֖וּחַ יִקַּח־הָ֑בֶל וְהַחוֹסֶ֥ה בִי֙ יִנְחַל־אֶ֔רֶץ וְיִירַ֖שׁ הַר־קָדְשִֽׁי׃ </span></p>
 <p align="RIGHT"><span lang="he">‎<a name="014">14</a> ‏וְאָמַ֥ר סֹֽלּוּ־סֹ֖לּוּ פַּנּוּ־דָ֑רֶךְ הָרִ֥ימוּ מִכְשׁ֖וֹל מִדֶּ֥רֶךְ עַמִּֽי׃ ס</span></p>
 <p align="RIGHT"><span lang="he">‎<a name="015">15</a> ‏כִּי֩ כֹ֨ה אָמַ֜ר רָ֣ם וְנִשָּׂ֗א שֹׁכֵ֥ן עַד֙ וְקָד֣וֹשׁ שְׁמ֔וֹ מָר֥וֹם וְקָד֖וֹשׁ אֶשְׁכּ֑וֹן וְאֶת־דַּכָּא֙ וּשְׁפַל־ר֔וּחַ לְהַחֲיוֹת֙ ר֣וּחַ שְׁפָלִ֔ים וּֽלְהַחֲי֖וֹת לֵ֥ב נִדְכָּאִֽים׃ </span></p>
 <p align="RIGHT"><span lang="he">‎<a name="016">16</a> ‏כִּ֣י לֹ֤א לְעוֹלָם֙ אָרִ֔יב וְלֹ֥א לָנֶ֖צַח אֶקְּצ֑וֹף כִּי־ר֙וּחַ֙ מִלְּפָנַ֣י יַֽעֲט֔וֹף וּנְשָׁמ֖וֹת אֲנִ֥י עָשִֽׂיתִי׃ </span></p>
 <p align="RIGHT"><span lang="he">‎<a name="017">17</a> ‏בַּעֲוֹ֥ן בִּצְע֛וֹ קָצַ֥פְתִּי וְאַכֵּ֖הוּ הַסְתֵּ֣ר וְאֶקְצֹ֑ף וַיֵּ֥לֶךְ שׁוֹבָ֖ב בְּדֶ֥רֶךְ לִבּֽוֹ׃ </span></p>
 <p align="RIGHT"><span lang="he">‎<a name="018">18</a> ‏דְּרָכָ֥יו רָאִ֖יתִי וְאֶרְפָּאֵ֑הוּ וְאַנְחֵ֕הוּ וַאֲשַׁלֵּ֧ם נִֽחֻמִ֛ים ל֖וֹ וְלַאֲבֵלָֽיו׃ </span></p>
 <p align="RIGHT"><span lang="he">‎<a name="019">19</a> ‏בּוֹרֵ֖א <font color="brown">נוב</font> <font color="blue">נִ֣יב</font> שְׂפָתָ֑יִם שָׁל֨וֹם׀ שָׁל֜וֹם לָרָח֧וֹק וְלַקָּר֛וֹב אָמַ֥ר יְהוָ֖ה וּרְפָאתִֽיו׃ </span></p>
 <p align="RIGHT"><span lang="he">‎<a name="020">20</a> ‏וְהָרְשָׁעִ֖ים כַּיָּ֣ם נִגְרָ֑שׁ כִּ֤י הַשְׁקֵט֙ לֹ֣א יוּכָ֔ל וַיִּגְרְשׁ֥וּ מֵימָ֖יו רֶ֥פֶשׁ וָטִֽיט׃ </span></p>
 <p align="RIGHT"><span lang="he">‎<a name="021">21</a> ‏אֵ֣ין שָׁל֔וֹם אָמַ֥ר אֱלֹהַ֖י לָרְשָׁעִֽים׃ ס</span></p>
 </td>
 <td width="50%">
 <p>1 haṣṣadîq ’āḇāḏ wə’ên ’îš śām ‘al-lēḇ wə’anəšê-ḥeseḏ ne’ĕsāfîm bə’ên mēḇîn kî-mipənê hārā‘â ne’ĕsaf haṣṣadîq: </p>
 <p>2 yāḇwō’ šālwōm yānûḥû ‘al-mišəkəḇwōṯām hōlēḵə nəḵōḥwō: </p>
 <p>3 wə’atem qirəḇû-hēnnâ bənê ‘ōnənâ zer<sup>a</sup>‘ mənā’ēf watizəneh: </p>
 <p>4 ‘al-mî tiṯə‘annāḡû ‘al-mî tarəḥîḇû feh ta’ărîḵû lāšwōn hălwō’-’atem yiləḏê-feš<sup>a</sup>‘ zer<sup>a</sup>‘ šāqer: </p>
 <p>5 hannēḥāmîm bā’ēlîm t<sup>a</sup>ḥaṯ kāl-‘ēṣ r<sup>a</sup>‘ănān šōḥăṭê hayəlāḏîm bannəḥālîm t<sup>a</sup>ḥaṯ sə‘ifê hassəlā‘îm: </p>
 <p>6 bəḥalləqê-n<sup>a</sup>ḥal ḥeləqēḵə hēm hēm gwōrālēḵə gam-lâem šāfaḵətə neseḵə he‘ĕlîṯ minəḥâ h<sup>a</sup>‘al ’ēlleh ’ennāḥēm: </p>
 <p>7 ‘al har-gāḇōhha wəniśśā’ śamətə mišəkāḇēḵə gam-šām ‘ālîṯ lizəbōḥa zāḇ<sup>a</sup>ḥ: </p>
 <p>8 wə’<sup>a</sup>ḥar hadeleṯ wəhamməzûzâ śamətə ziḵərwōnēḵə kî mē’itî gillîṯ wat<sup>a</sup>‘ălî hirəḥaḇətə mišəkāḇēḵə watiḵərāṯ-lāḵə mēhem ’âaḇətə mišəkāḇām yāḏ ḥāzîṯ: </p>
 <p>9 watāšurî lammeleḵə baššemen watarəbî riqquḥāyiḵə watəšalləḥî ṣirayiḵə ‘aḏ-mērāḥōq watašəpîlî ‘aḏ-šə’wōl: </p>
 <p>10 bərōḇ darəkēḵə yāḡ<sup>a</sup>‘atə lō’ ’āmarətə nwō’āš ḥayyaṯ yāḏēḵə māṣā’ṯ ‘al-kēn lō’ ḥālîṯ: </p>
 <p>11 wə’eṯ-mî dā’aḡətə watîrə’î kî ṯəḵazzēḇî wə’wōṯî lō’ zāḵarətə lō’-śamətə ‘al-libēḵə hălō’ ’ănî m<sup>a</sup>ḥəšeh ûmē‘ōlām wə’wōṯî lō’ ṯîrā’î: </p>
 <p>12 ’ănî ’agîḏ ṣiḏəqāṯēḵə wə’eṯ-m<sup>a</sup>‘ăśayiḵə wəlō’ ywō‘îlûḵə: </p>
 <p>13 bəz<sup>a</sup>‘ăqēḵə yaṣṣîluḵə qibûṣayiḵə wə’eṯ-kullām yiśśā’-rûḥa yiqq<sup>a</sup>ḥ-hāḇel wəh<sup>a</sup>ḥwōseh ḇî yinəḥal-’ereṣ wəyîraš har-qāḏəšî: </p>
 <p>14 wə’āmar sōllû-sōllû pannû-ḏāreḵə hārîmû miḵəšwōl midereḵə ‘ammî: s</p>
 <p>15 kî ḵōh ’āmar rām wəniśśā’ šōḵēn ‘aḏ wəqāḏwōš šəmwō mārwōm wəqāḏwōš ’ešəkwōn wə’eṯ-dakā’ ûšəfal-rûḥa ləh<sup>a</sup>ḥăywōṯ rûḥa šəfālîm ûləh<sup>a</sup>ḥăywōṯ lēḇ niḏəkā’îm: </p>
 <p>16 kî lō’ lə‘wōlām ’ārîḇ wəlō’ lāneṣ<sup>a</sup>ḥ ’eqqəṣwōf kî-rûḥa milləfānay y<sup>a</sup>‘ăṭwōf ûnəšāmwōṯ ’ănî ‘āśîṯî: </p>
 <p>17 b<sup>a</sup>‘ăwōn biṣə‘wō qāṣafətî wə’akēhû hasətēr wə’eqəṣōf wayyēleḵə šwōḇāḇ bəḏereḵə libwō: </p>
 <p>18 dərāḵāyw rā’îṯî wə’erəpā’ēhû wə’anəḥēhû wa’ăšallēm niḥumîm lwō wəla’ăḇēlāyw: </p>
 <p>19 bwōrē’ <font color="brown">nûḇ</font> <font color="blue">nîḇ</font> śəfāṯāyim šālwōm| šālwōm lārāḥwōq wəlaqqārwōḇ ’āmar yəhwâ ûrəfā’ṯîw: </p>
 <p>20 wəhārəšā‘îm kayyām niḡərāš kî hašəqēṭ lō’ yûḵāl wayyiḡərəšû mêmāyw refeš wāṭîṭ: </p>
 <p>21 ’ên šālwōm ’āmar ’ĕlōhay lārəšā‘îm: s</p>
 </td>
 </tr></table>
 <p></p><hr>
 <center>
 <a href="isa058.htm">Next: Isaiah (Yisheyah) Chapter 58</a></center>
 </body>