<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1025.htm">Polyglot</a> 
 <a href="../kjv/sa1025.htm">KJV</a> 
 <a href="../sep/sa1025.htm">Sep</a> 
 <a href="../vul/sa1025.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1024.htm">Previous</a> 
 <a href="sa1026.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּ֣מָת שְׁמוּאֵ֔ל וַיִּקָּבְצ֤וּ כָל־יִשְׂרָאֵל֙ וַיִּסְפְּדוּ־ל֔וֹ וַיִּקְבְּרֻ֥הוּ בְּבֵית֖וֹ בָּרָמָ֑ה וַיָּ֣קָם דָּוִ֔ד וַיֵּ֖רֶד אֶל־מִדְבַּ֥ר פָּארָֽן׃ ס</span></p>
 <p align="RIGHT"><span lang="he">‎<a name="002">2</a> ‏וְאִ֨ישׁ בְּמָע֜וֹן וּמַעֲשֵׂ֣הוּ בַכַּרְמֶ֗ל וְהָאִישׁ֙ גָּד֣וֹל מְאֹ֔ד וְל֛וֹ צֹ֥אן שְׁלֹֽשֶׁת־אֲלָפִ֖ים וְאֶ֣לֶף עִזִּ֑ים וַיְהִ֛י בִּגְזֹ֥ז אֶת־צֹאנ֖וֹ בַּכַּרְמֶֽל׃ </span></p>
 <p align="RIGHT"><span lang="he">‎<a name="003">3</a> ‏וְשֵׁ֤ם הָאִישׁ֙ נָבָ֔ל וְשֵׁ֥ם אִשְׁתּ֖וֹ אֲבִגָ֑יִל וְהָאִשָּׁ֤ה טֽוֹבַת־שֶׂ֙כֶל֙ וִ֣יפַת תֹּ֔אַר וְהָאִ֥ישׁ קָשֶׁ֛ה וְרַ֥ע מַעֲלָלִ֖ים וְה֥וּא <font color="brown">כלבו</font> <font color="blue">כָלִבִּֽי׃</font> </span></p>
 <p align="RIGHT"><span lang="he">‎<a name="004">4</a> ‏וַיִּשְׁמַ֥ע דָּוִ֖ד בַּמִּדְבָּ֑ר כִּֽי־גֹזֵ֥ז נָבָ֖ל אֶת־צֹאנֽוֹ׃ </span></p>
 <p align="RIGHT"><span lang="he">‎<a name="005">5</a> ‏וַיִּשְׁלַ֥ח דָּוִ֖ד עֲשָׂרָ֣ה נְעָרִ֑ים וַיֹּ֨אמֶר דָּוִ֜ד לַנְּעָרִ֗ים עֲל֤וּ כַרְמֶ֙לָה֙ וּבָאתֶ֣ם אֶל־נָבָ֔ל וּשְׁאֶלְתֶּם־ל֥וֹ בִשְׁמִ֖י לְשָׁלֽוֹם׃ </span></p>
 <p align="RIGHT"><span lang="he">‎<a name="006">6</a> ‏וַאֲמַרְתֶּ֥ם כֹּ֖ה לֶחָ֑י וְאַתָּ֤ה שָׁלוֹם֙ וּבֵיתְךָ֣ שָׁל֔וֹם וְכֹ֥ל אֲשֶׁר־לְךָ֖ שָׁלֽוֹם׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֣ה שָׁמַ֔עְתִּי כִּ֥י גֹזְזִ֖ים לָ֑ךְ עַתָּ֗ה הָרֹעִ֤ים אֲשֶׁר־לְךָ֙ הָי֣וּ עִמָּ֔נוּ לֹ֣א הֶכְלַמְנ֗וּם וְלֹֽא־נִפְקַ֤ד לָהֶם֙ מְא֔וּמָה כָּל־יְמֵ֖י הֱיוֹתָ֥ם בַּכַּרְמֶֽל׃ </span></p>
 <p align="RIGHT"><span lang="he">‎<a name="008">8</a> ‏שְׁאַ֨ל אֶת־נְעָרֶ֜יךָ וְיַגִּ֣ידוּ לָ֗ךְ וְיִמְצְא֨וּ הַנְּעָרִ֥ים חֵן֙ בְּעֵינֶ֔יךָ כִּֽי־עַל־י֥וֹם ט֖וֹב בָּ֑נוּ תְּנָה־נָּ֗א אֵת֩ אֲשֶׁ֨ר תִּמְצָ֤א יָֽדְךָ֙ לַעֲבָדֶ֔יךָ וּלְבִנְךָ֖ לְדָוִֽד׃ </span></p>
 <p align="RIGHT"><span lang="he">‎<a name="009">9</a> ‏וַיָּבֹ֙אוּ֙ נַעֲרֵ֣י דָוִ֔ד וַיְדַבְּר֧וּ אֶל־נָבָ֛ל כְּכָל־הַדְּבָרִ֥ים הָאֵ֖לֶּה בְּשֵׁ֣ם דָּוִ֑ד וַיָּנֽוּחוּ׃ </span></p>
 <p align="RIGHT"><span lang="he">‎<a name="010">10</a> ‏וַיַּ֨עַן נָבָ֜ל אֶת־עַבְדֵ֤י דָוִד֙ וַיֹּ֔אמֶר מִ֥י דָוִ֖ד וּמִ֣י בֶן־יִשָׁ֑י הַיּוֹם֙ רַבּ֣וּ עֲבָדִ֔ים הַמִּתְפָּ֣רְצִ֔ים אִ֖ישׁ מִפְּנֵ֥י אֲדֹנָֽיו׃ </span></p>
 <p align="RIGHT"><span lang="he">‎<a name="011">11</a> ‏וְלָקַחְתִּ֤י אֶת־לַחְמִי֙ וְאֶת־מֵימַ֔י וְאֵת֙ טִבְחָתִ֔י אֲשֶׁ֥ר טָבַ֖חְתִּי לְגֹֽזְזָ֑י וְנָֽתַתִּי֙ לַֽאֲנָשִׁ֔ים אֲשֶׁר֙ לֹ֣א יָדַ֔עְתִּי אֵ֥י מִזֶּ֖ה הֵֽמָּה׃ </span></p>
 <p align="RIGHT"><span lang="he">‎<a name="012">12</a> ‏וַיַּהַפְכ֥וּ נַעֲרֵֽי־דָוִ֖ד לְדַרְכָּ֑ם וַיָּשֻׁ֙בוּ֙ וַיָּבֹ֔אוּ וַיַּגִּ֣דוּ ל֔וֹ כְּכֹ֖ל הַדְּבָרִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="013">13</a> ‏וַיֹּאמֶר֩ דָּוִ֨ד לַאֲנָשָׁ֜יו חִגְר֣וּ׀ אִ֣ישׁ אֶת־חַרְבּ֗וֹ וַֽיַּחְגְּרוּ֙ אִ֣ישׁ אֶת־חַרְבּ֔וֹ וַיַּחְגֹּ֥ר גַּם־דָּוִ֖ד אֶת־חַרְבּ֑וֹ וַֽיַּעֲל֣וּ׀ אַחֲרֵ֣י דָוִ֗ד כְּאַרְבַּ֤ע מֵאוֹת֙ אִ֔ישׁ וּמָאתַ֖יִם יָשְׁב֥וּ עַל־הַכֵּלִֽים׃ </span></p>
 <p align="RIGHT"><span lang="he">‎<a name="014">14</a> ‏וְלַאֲבִיגַ֙יִל֙ אֵ֣שֶׁת נָבָ֔ל הִגִּ֧יד נַֽעַר־אֶחָ֛ד מֵהַנְּעָרִ֖ים לֵאמֹ֑ר הִנֵּ֣ה שָׁלַח֩ דָּוִ֨ד מַלְאָכִ֧ים׀ מֵֽהַמִּדְבָּ֛ר לְבָרֵ֥ךְ אֶת־אֲדֹנֵ֖ינוּ וַיָּ֥עַט בָּהֶֽם׃ </span></p>
 <p align="RIGHT"><span lang="he">‎<a name="015">15</a> ‏וְהָ֣אֲנָשִׁ֔ים טֹבִ֥ים לָ֖נוּ מְאֹ֑ד וְלֹ֤א הָכְלַ֙מְנוּ֙ וְלֹֽא־פָקַ֣דְנוּ מְא֔וּמָה כָּל־יְמֵי֙ הִתְהַלַּ֣כְנוּ אִתָּ֔ם בִּֽהְיוֹתֵ֖נוּ בַּשָּׂדֶֽה׃ </span></p>
 <p align="RIGHT"><span lang="he">‎<a name="016">16</a> ‏חוֹמָה֙ הָי֣וּ עָלֵ֔ינוּ גַּם־לַ֖יְלָה גַּם־יוֹמָ֑ם כָּל־יְמֵ֛י הֱיוֹתֵ֥נוּ עִמָּ֖ם רֹעִ֥ים הַצֹּֽאן׃ </span></p>
 <p align="RIGHT"><span lang="he">‎<a name="017">17</a> ‏וְעַתָּ֗ה דְּעִ֤י וּרְאִי֙ מַֽה־תַּעֲשִׂ֔י כִּֽי־כָלְתָ֧ה הָרָעָ֛ה אֶל־אֲדֹנֵ֖ינוּ וְעַ֣ל כָּל־בֵּית֑וֹ וְהוּא֙ בֶּן־בְּלִיַּ֔עַל מִדַּבֵּ֖ר אֵלָֽיו׃ </span></p>
 <p align="RIGHT"><span lang="he">‎<a name="018">18</a> ‏וַתְּמַהֵ֣ר <font color="brown">אבוגיל</font> <font color="blue">אֲבִיגַ֡יִל</font> וַתִּקַּח֩ מָאתַ֨יִם לֶ֜חֶם וּשְׁנַ֣יִם נִבְלֵי־יַ֗יִן וְחָמֵ֨שׁ צֹ֤אן <font color="brown">עשוות</font> <font color="blue">עֲשׂוּיֹת֙<font color="red"><sup>3</sup></font></font> וְחָמֵ֤שׁ סְאִים֙ קָלִ֔י וּמֵאָ֥ה צִמֻּקִ֖ים וּמָאתַ֣יִם דְּבֵלִ֑ים וַתָּ֖שֶׂם עַל־הַחֲמֹרִֽים׃ </span></p>
 <p align="RIGHT"><span lang="he">‎<a name="019">19</a> ‏וַתֹּ֤אמֶר לִנְעָרֶ֙יהָ֙ עִבְר֣וּ לְפָנַ֔י הִנְנִ֖י אַחֲרֵיכֶ֣ם בָּאָ֑ה וּלְאִישָׁ֥הּ נָבָ֖ל לֹ֥א הִגִּֽידָה׃ </span></p>
 <p align="RIGHT"><span lang="he">‎<a name="020">20</a> ‏וְהָיָ֞ה הִ֣יא׀ רֹכֶ֣בֶת עַֽל־הַחֲמ֗וֹר וְיֹרֶ֙דֶת֙ בְּסֵ֣תֶר הָהָ֔ר וְהִנֵּ֤ה דָוִד֙ וַאֲנָשָׁ֔יו יֹרְדִ֖ים לִקְרָאתָ֑הּ וַתִּפְגֹּ֖שׁ אֹתָֽם׃ </span></p>
 <p align="RIGHT"><span lang="he">‎<a name="021">21</a> ‏וְדָוִ֣ד אָמַ֗ר אַךְ֩ לַשֶּׁ֨קֶר שָׁמַ֜רְתִּי אֶֽת־כָּל־אֲשֶׁ֤ר לָזֶה֙ בַּמִּדְבָּ֔ר וְלֹא־נִפְקַ֥ד מִכָּל־אֲשֶׁר־ל֖וֹ מְא֑וּמָה וַיָּֽשֶׁב־לִ֥י רָעָ֖ה תַּ֥חַת טוֹבָֽה׃ </span></p>
 <p align="RIGHT"><span lang="he">‎<a name="022">22</a> ‏כֹּה־יַעֲשֶׂ֧ה אֱלֹהִ֛ים לְאֹיְבֵ֥י דָוִ֖ד וְכֹ֣ה יֹסִ֑יף אִם־אַשְׁאִ֧יר מִכָּל־אֲשֶׁר־ל֛וֹ עַד־הַבֹּ֖קֶר מַשְׁתִּ֥ין בְּקִֽיר׃ </span></p>
 <p align="RIGHT"><span lang="he">‎<a name="023">23</a> ‏וַתֵּ֤רֶא אֲבִיגַ֙יִל֙ אֶת־דָּוִ֔ד וַתְּמַהֵ֕ר וַתֵּ֖רֶד מֵעַ֣ל הַחֲמ֑וֹר וַתִּפֹּ֞ל לְאַפֵּ֤י דָוִד֙ עַל־פָּנֶ֔יהָ וַתִּשְׁתַּ֖חוּ אָֽרֶץ׃ </span></p>
 <p align="RIGHT"><span lang="he">‎<a name="024">24</a> ‏וַתִּפֹּל֙ עַל־רַגְלָ֔יו וַתֹּ֕אמֶר בִּי־אֲנִ֥י אֲדֹנִ֖י הֶֽעָוֹ֑ן וּֽתְדַבֶּר־נָ֤א אֲמָֽתְךָ֙ בְּאָזְנֶ֔יךָ וּשְׁמַ֕ע אֵ֖ת דִּבְרֵ֥י אֲמָתֶֽךָ׃ </span></p>
 <p align="RIGHT"><span lang="he">‎<a name="025">25</a> ‏אַל־נָ֣א יָשִׂ֣ים אֲדֹנִ֣י׀ אֶת־לִבּ֡וֹ אֶל־אִישׁ֩ הַבְּלִיַּ֨עַל הַזֶּ֜ה עַל־נָבָ֗ל כִּ֤י כִשְׁמוֹ֙ כֶּן־ה֔וּא נָבָ֣ל שְׁמ֔וֹ וּנְבָלָ֖ה עִמּ֑וֹ וַֽאֲנִי֙ אֲמָ֣תְךָ֔ לֹ֥א רָאִ֛יתִי אֶת־נַעֲרֵ֥י אֲדֹנִ֖י אֲשֶׁ֥ר שָׁלָֽחְתָּ׃ </span></p>
 <p align="RIGHT"><span lang="he">‎<a name="026">26</a> ‏וְעַתָּ֣ה אֲדֹנִ֗י חַי־יְהוָ֤ה וְחֵֽי־נַפְשְׁךָ֙ אֲשֶׁ֨ר מְנָעֲךָ֤ יְהוָה֙ מִבּ֣וֹא בְדָמִ֔ים וְהוֹשֵׁ֥עַ יָדְךָ֖ לָ֑ךְ וְעַתָּ֗ה יִֽהְי֤וּ כְנָבָל֙ אֹיְבֶ֔יךָ וְהַֽמְבַקְשִׁ֥ים אֶל־אֲדֹנִ֖י רָעָֽה׃ </span></p>
 <p align="RIGHT"><span lang="he">‎<a name="027">27</a> ‏וְעַתָּה֙ הַבְּרָכָ֣ה הַזֹּ֔את אֲשֶׁר־הֵבִ֥יא שִׁפְחָתְךָ֖ לַֽאדֹנִ֑י וְנִתְּנָה֙ לַנְּעָרִ֔ים הַמִּֽתְהַלְּכִ֖ים בְּרַגְלֵ֥י אֲדֹנִֽי׃ </span></p>
 <p align="RIGHT"><span lang="he">‎<a name="028">28</a> ‏שָׂ֥א נָ֖א לְפֶ֣שַׁע אֲמָתֶ֑ךָ כִּ֣י עָשֹֽׂה־יַעֲשֶׂה֩ יְהוָ֨ה לַֽאדֹנִ֜י בַּ֣יִת נֶאֱמָ֗ן כִּי־מִלְחֲמ֤וֹת יְהוָה֙ אֲדֹנִ֣י נִלְחָ֔ם וְרָעָ֛ה לֹא־תִמָּצֵ֥א בְךָ֖ מִיָּמֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏וַיָּ֤קָם אָדָם֙ לִרְדָפְךָ֔ וּלְבַקֵּ֖שׁ אֶת־נַפְשֶׁ֑ךָ וְֽהָיְתָה֩ נֶ֨פֶשׁ אֲדֹנִ֜י צְרוּרָ֣ה׀ בִּצְר֣וֹר הַחַיִּ֗ים אֵ֚ת יְהוָ֣ה אֱלֹהֶ֔יךָ וְאֵ֨ת נֶ֤פֶשׁ אֹיְבֶ֙יךָ֙ יְקַלְּעֶ֔נָּה בְּת֖וֹךְ כַּ֥ף הַקָּֽלַע׃ </span></p>
 <p align="RIGHT"><span lang="he">‎<a name="030">30</a> ‏וְהָיָ֗ה כִּֽי־יַעֲשֶׂ֤ה יְהוָה֙ לַֽאדֹנִ֔י כְּכֹ֛ל אֲשֶׁר־דִּבֶּ֥ר אֶת־הַטּוֹבָ֖ה עָלֶ֑יךָ וְצִוְּךָ֥ לְנָגִ֖יד עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="031">31</a> ‏וְלֹ֣א תִהְיֶ֣ה זֹ֣את׀ לְךָ֡ לְפוּקָה֩ וּלְמִכְשׁ֨וֹל לֵ֜ב לַאדֹנִ֗י וְלִשְׁפָּךְ־דָּם֙ חִנָּ֔ם וּלְהוֹשִׁ֥יעַ אֲדֹנִ֖י ל֑וֹ וְהֵיטִ֤ב יְהוָה֙ לַֽאדֹנִ֔י וְזָכַרְתָּ֖ אֶת־אֲמָתֶֽךָ׃ ס</span></p>
 <p align="RIGHT"><span lang="he">‎<a name="032">32</a> ‏וַיֹּ֥אמֶר דָּוִ֖ד לַאֲבִיגַ֑ל בָּר֤וּךְ יְהוָה֙ אֱלֹהֵ֣י יִשְׂרָאֵ֔ל אֲשֶׁ֧ר שְׁלָחֵ֛ךְ הַיּ֥וֹם הַזֶּ֖ה לִקְרָאתִֽי׃ </span></p>
 <p align="RIGHT"><span lang="he">‎<a name="033">33</a> ‏וּבָר֥וּךְ טַעְמֵ֖ךְ וּבְרוּכָ֣ה אָ֑תְּ אֲשֶׁ֨ר כְּלִתִ֜נִי הַיּ֤וֹם הַזֶּה֙ מִבּ֣וֹא בְדָמִ֔ים וְהֹשֵׁ֥עַ יָדִ֖י לִֽי׃ </span></p>
 <p align="RIGHT"><span lang="he">‎<a name="034">34</a> ‏וְאוּלָ֗ם חַי־יְהוָה֙ אֱלֹהֵ֣י יִשְׂרָאֵ֔ל אֲשֶׁ֣ר מְנָעַ֔נִי מֵהָרַ֖ע אֹתָ֑ךְ כִּ֣י׀ לוּלֵ֣י מִהַ֗רְתְּ <font color="brown">ותבאתי</font> <font color="blue">וַתָּבֹאת֙</font> לִקְרָאתִ֔י כִּ֣י אִם־נוֹתַ֧ר לְנָבָ֛ל עַד־א֥וֹר הַבֹּ֖קֶר מַשְׁתִּ֥ין בְּקִֽיר׃ </span></p>
 <p align="RIGHT"><span lang="he">‎<a name="035">35</a> ‏וַיִּקַּ֤ח דָּוִד֙ מִיָּדָ֔הּ אֵ֥ת אֲשֶׁר־הֵבִ֖יאָה ל֑וֹ וְלָ֣הּ אָמַ֗ר עֲלִ֤י לְשָׁלוֹם֙ לְבֵיתֵ֔ךְ רְאִי֙ שָׁמַ֣עְתִּי בְקוֹלֵ֔ךְ וָאֶשָּׂ֖א פָּנָֽיִךְ׃ </span></p>
 <p align="RIGHT"><span lang="he">‎<a name="036">36</a> ‏וַתָּבֹ֣א אֲבִיגַ֣יִל׀ אֶל־נָבָ֡ל וְהִנֵּה־לוֹ֩ מִשְׁתֶּ֨ה בְּבֵית֜וֹ כְּמִשְׁתֵּ֣ה הַמֶּ֗לֶךְ וְלֵ֤ב נָבָל֙ ט֣וֹב עָלָ֔יו וְה֥וּא שִׁכֹּ֖ר עַד־מְאֹ֑ד וְלֹֽא־הִגִּ֣ידָה לּ֗וֹ דָּבָ֥ר קָטֹ֛ן וְגָד֖וֹל עַד־א֥וֹר הַבֹּֽקֶר׃ </span></p>
 <p align="RIGHT"><span lang="he">‎<a name="037">37</a> ‏וַיְהִ֣י בַבֹּ֗קֶר בְּצֵ֤את הַיַּ֙יִן֙ מִנָּבָ֔ל וַתַּגֶּד־ל֣וֹ אִשְׁתּ֔וֹ אֶת־הַדְּבָרִ֖ים הָאֵ֑לֶּה וַיָּ֤מָת לִבּוֹ֙ בְּקִרְבּ֔וֹ וְה֖וּא הָיָ֥ה לְאָֽבֶן׃ </span></p>
 <p align="RIGHT"><span lang="he">‎<a name="038">38</a> ‏וַיְהִ֖י כַּעֲשֶׂ֣רֶת הַיָּמִ֑ים וַיִּגֹּ֧ף יְהוָ֛ה אֶת־נָבָ֖ל וַיָּמֹֽת׃ </span></p>
 <p align="RIGHT"><span lang="he">‎<a name="039">39</a> ‏וַיִּשְׁמַ֣ע דָּוִד֮ כִּ֣י מֵ֣ת נָבָל֒ וַיֹּ֡אמֶר בָּר֣וּךְ יְהוָ֡ה אֲשֶׁ֣ר רָב֩ אֶת־רִ֨יב חֶרְפָּתִ֜י מִיַּ֣ד נָבָ֗ל וְאֶת־עַבְדּוֹ֙ חָשַׂ֣ךְ מֵֽרָעָ֔ה וְאֵת֙ רָעַ֣ת נָבָ֔ל הֵשִׁ֥יב יְהוָ֖ה בְּרֹאשׁ֑וֹ וַיִּשְׁלַ֤ח דָּוִד֙ וַיְדַבֵּ֣ר בַּאֲבִיגַ֔יִל לְקַחְתָּ֥הּ ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="040">40</a> ‏וַיָּבֹ֜אוּ עַבְדֵ֥י דָוִ֛ד אֶל־אֲבִיגַ֖יִל הַכַּרְמֶ֑לָה וַיְדַבְּר֤וּ אֵלֶ֙יהָ֙ לֵאמֹ֔ר דָּוִד֙ שְׁלָחָ֣נוּ אֵלַ֔יִךְ לְקַחְתֵּ֥ךְ ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="041">41</a> ‏וַתָּ֕קָם וַתִּשְׁתַּ֥חוּ אַפַּ֖יִם אָ֑רְצָה וַתֹּ֗אמֶר הִנֵּ֤ה אֲמָֽתְךָ֙ לְשִׁפְחָ֔ה לִרְחֹ֕ץ רַגְלֵ֖י עַבְדֵ֥י אֲדֹנִֽי׃ </span></p>
 <p align="RIGHT"><span lang="he">‎<a name="042">42</a> ‏וַתְּמַהֵ֞ר וַתָּ֣קָם אֲבִיגַ֗יִל וַתִּרְכַּב֙ עַֽל־הַחֲמ֔וֹר וְחָמֵשׁ֙ נַעֲרֹתֶ֔יהָ הַהֹלְכ֖וֹת לְרַגְלָ֑הּ וַתֵּ֗לֶךְ אַֽחֲרֵי֙ מַלְאֲכֵ֣י דָוִ֔ד וַתְּהִי־ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="043">43</a> ‏וְאֶת־אֲחִינֹ֛עַם לָקַ֥ח דָּוִ֖ד מִֽיִּזְרְעֶ֑אל וַתִּהְיֶ֛יןָ גַּֽם־שְׁתֵּיהֶ֥ן ל֖וֹ לְנָשִֽׁים׃ ס</span></p>
 <p align="RIGHT"><span lang="he">‎<a name="044">44</a> ‏וְשָׁא֗וּל נָתַ֛ן אֶת־מִיכַ֥ל בִּתּ֖וֹ אֵ֣שֶׁת דָּוִ֑ד לְפַלְטִ֥י בֶן־לַ֖יִשׁ אֲשֶׁ֥ר מִגַּלִּֽים׃ </span></p>
 </td>
 <td width="50%">
 <p>1 wayyāmāṯ šəmû’ēl wayyiqqāḇəṣû ḵāl-yiśərā’ēl wayyisəpəḏû-lwō wayyiqəbəruhû bəḇêṯwō bārāmâ wayyāqām dāwiḏ wayyēreḏ ’el-miḏəbar pā’rān: s</p>
 <p>2 wə’îš bəmā‘wōn ûm<sup>a</sup>‘ăśēhû ḇakarəmel wəhā’îš gāḏwōl mə’ōḏ wəlwō ṣō’n šəlōšeṯ-’ălāfîm wə’elef ‘izzîm wayəhî biḡəzōz ’eṯ-ṣō’nwō bakarəmel: </p>
 <p>3 wəšēm hā’îš nāḇāl wəšēm ’išətwō ’ăḇiḡāyil wəhā’iššâ ṭwōḇaṯ-śeḵel wîfaṯ tō’ar wəhā’îš qāšeh wər<sup>a</sup>‘ m<sup>a</sup>‘ălālîm wəhû’ <font color="brown">ḵəlibwō</font> <font color="blue">ḵālibî:</font> </p>
 <p>4 wayyišəm<sup>a</sup>‘ dāwiḏ bammiḏəbār kî-ḡōzēz nāḇāl ’eṯ-ṣō’nwō: </p>
 <p>5 wayyišəl<sup>a</sup>ḥ dāwiḏ ‘ăśārâ nə‘ārîm wayyō’mer dāwiḏ lannə‘ārîm ‘ălû ḵarəmelâ ûḇā’ṯem ’el-nāḇāl ûšə’elətem-lwō ḇišəmî ləšālwōm: </p>
 <p>6 wa’ămarətem kōh leḥāy wə’atâ šālwōm ûḇêṯəḵā šālwōm wəḵōl ’ăšer-ləḵā šālwōm: </p>
 <p>7 wə‘atâ šām<sup>a</sup>‘ətî kî ḡōzəzîm lāḵə ‘atâ hārō‘îm ’ăšer-ləḵā hāyû ‘immānû lō’ heḵəlamənûm wəlō’-nifəqaḏ lâem mə’ûmâ kāl-yəmê hĕywōṯām bakarəmel: </p>
 <p>8 šə’al ’eṯ-nə‘āreyḵā wəyagîḏû lāḵə wəyiməṣə’û hannə‘ārîm ḥēn bə‘êneyḵā kî-‘al-ywōm ṭwōḇ bānû tənâ-nnā’ ’ēṯ ’ăšer timəṣā’ yāḏəḵā l<sup>a</sup>‘ăḇāḏeyḵā ûləḇinəḵā ləḏāwiḏ: </p>
 <p>9 wayyāḇō’û n<sup>a</sup>‘ărê ḏāwiḏ wayəḏabərû ’el-nāḇāl kəḵāl-hadəḇārîm hā’ēlleh bəšēm dāwiḏ wayyānûḥû: </p>
 <p>10 wayy<sup>a</sup>‘an nāḇāl ’eṯ-‘aḇəḏê ḏāwiḏ wayyō’mer mî ḏāwiḏ ûmî ḇen-yišāy hayywōm rabû ‘ăḇāḏîm hammiṯəpārəṣîm ’îš mipənê ’ăḏōnāyw: </p>
 <p>11 wəlāq<sup>a</sup>ḥətî ’eṯ-l<sup>a</sup>ḥəmî wə’eṯ-mêmay wə’ēṯ ṭiḇəḥāṯî ’ăšer ṭāḇ<sup>a</sup>ḥətî ləḡōzəzāy wənāṯatî la’ănāšîm ’ăšer lō’ yāḏ<sup>a</sup>‘ətî ’ê mizzeh hēmmâ: </p>
 <p>12 wayyahafəḵû n<sup>a</sup>‘ărê-ḏāwiḏ ləḏarəkām wayyāšuḇû wayyāḇō’û wayyagiḏû lwō kəḵōl hadəḇārîm hā’ēlleh: </p>
 <p>13 wayyō’mer dāwiḏ la’ănāšāyw ḥiḡərû| ’îš ’eṯ-ḥarəbwō wayy<sup>a</sup>ḥəgərû ’îš ’eṯ-ḥarəbwō wayy<sup>a</sup>ḥəgōr gam-dāwiḏ ’eṯ-ḥarəbwō wayy<sup>a</sup>‘ălû| ’<sup>a</sup>ḥărê ḏāwiḏ kə’arəb<sup>a</sup>‘ mē’wōṯ ’îš ûmā’ṯayim yāšəḇû ‘al-hakēlîm: </p>
 <p>14 wəla’ăḇîḡayil ’ēšeṯ nāḇāl higîḏ n<sup>a</sup>‘ar-’eḥāḏ mēhannə‘ārîm lē’mōr hinnēh šāl<sup>a</sup>ḥ dāwiḏ malə’āḵîm| mēhammiḏəbār ləḇārēḵə ’eṯ-’ăḏōnênû wayyā‘aṭ bâem: </p>
 <p>15 wəhā’ănāšîm ṭōḇîm lānû mə’ōḏ wəlō’ hāḵəlamənû wəlō’-fāqaḏənû mə’ûmâ kāl-yəmê hiṯəhallaḵənû ’itām bihəywōṯēnû baśśāḏeh: </p>
 <p>16 ḥwōmâ hāyû ‘ālênû gam-layəlâ gam-ywōmām kāl-yəmê hĕywōṯēnû ‘immām rō‘îm haṣṣō’n: </p>
 <p>17 wə‘atâ də‘î ûrə’î mah-t<sup>a</sup>‘ăśî kî-ḵāləṯâ hārā‘â ’el-’ăḏōnênû wə‘al kāl-bêṯwō wəhû’ ben-bəlîy<sup>a</sup>‘al midabēr ’ēlāyw: </p>
 <p>18 watəmahēr <font color="brown">’ăḇwōḡayil</font> <font color="blue">’ăḇîḡayil</font> watiqq<sup>a</sup>ḥ mā’ṯayim leḥem ûšənayim niḇəlê-yayin wəḥāmēš ṣō’n <font color="brown">‘ăśûwōṯ</font> <font color="blue">‘ăśûyōṯ<font color="red"><sup>3</sup></font></font> wəḥāmēš sə’îm qālî ûmē’â ṣimmuqîm ûmā’ṯayim dəḇēlîm watāśem ‘al-h<sup>a</sup>ḥămōrîm: </p>
 <p>19 watō’mer linə‘āreyhā ‘iḇərû ləfānay hinənî ’<sup>a</sup>ḥărêḵem bā’â ûlə’îšāh nāḇāl lō’ higîḏâ: </p>
 <p>20 wəhāyâ hî’| rōḵeḇeṯ ‘al-h<sup>a</sup>ḥămwōr wəyōreḏeṯ bəsēṯer hâār wəhinnēh ḏāwiḏ wa’ănāšāyw yōrəḏîm liqərā’ṯāh watifəgōš ’ōṯām: </p>
 <p>21 wəḏāwiḏ ’āmar ’aḵə laššeqer šāmarətî ’eṯ-kāl-’ăšer lāzeh bammiḏəbār wəlō’-nifəqaḏ mikāl-’ăšer-lwō mə’ûmâ wayyāšeḇ-lî rā‘â t<sup>a</sup>ḥaṯ ṭwōḇâ: </p>
 <p>22 kōh-y<sup>a</sup>‘ăśeh ’ĕlōhîm lə’ōyəḇê ḏāwiḏ wəḵōh yōsîf ’im-’ašə’îr mikāl-’ăšer-lwō ‘aḏ-habōqer mašətîn bəqîr: </p>
 <p>23 watēre’ ’ăḇîḡayil ’eṯ-dāwiḏ watəmahēr watēreḏ mē‘al h<sup>a</sup>ḥămwōr watipōl lə’apê ḏāwiḏ ‘al-pāneyhā watišət<sup>a</sup>ḥû ’āreṣ: </p>
 <p>24 watipōl ‘al-raḡəlāyw watō’mer bî-’ănî ’ăḏōnî he‘āwōn ûṯəḏaber-nā’ ’ămāṯəḵā bə’āzəneyḵā ûšəm<sup>a</sup>‘ ’ēṯ diḇərê ’ămāṯeḵā: </p>
 <p>25 ’al-nā’ yāśîm ’ăḏōnî| ’eṯ-libwō ’el-’îš habəlîy<sup>a</sup>‘al hazzeh ‘al-nāḇāl kî ḵišəmwō ken-hû’ nāḇāl šəmwō ûnəḇālâ ‘immwō wa’ănî ’ămāṯəḵā lō’ rā’îṯî ’eṯ-n<sup>a</sup>‘ărê ’ăḏōnî ’ăšer šālāḥətā: </p>
 <p>26 wə‘atâ ’ăḏōnî ḥay-yəhwâ wəḥê-nafəšəḵā ’ăšer mənā‘ăḵā yəhwâ mibwō’ ḇəḏāmîm wəhwōšē‘a yāḏəḵā lāḵə wə‘atâ yihəyû ḵənāḇāl ’ōyəḇeyḵā wəhaməḇaqəšîm ’el-’ăḏōnî rā‘â: </p>
 <p>27 wə‘atâ habərāḵâ hazzō’ṯ ’ăšer-hēḇî’ šifəḥāṯəḵā la’ḏōnî wənitənâ lannə‘ārîm hammiṯəhalləḵîm bəraḡəlê ’ăḏōnî: </p>
 <p>28 śā’ nā’ ləfeš<sup>a</sup>‘ ’ămāṯeḵā kî ‘āśōh-y<sup>a</sup>‘ăśeh yəhwâ la’ḏōnî bayiṯ ne’ĕmān kî-miləḥămwōṯ yəhwâ ’ăḏōnî niləḥām wərā‘â lō’-ṯimmāṣē’ ḇəḵā mîyāmeyḵā: </p>
 <p>29 wayyāqām ’āḏām lirəḏāfəḵā ûləḇaqqēš ’eṯ-nafəšeḵā wəhāyəṯâ nefeš ’ăḏōnî ṣərûrâ| biṣərwōr h<sup>a</sup>ḥayyîm ’ēṯ yəhwâ ’ĕlōheyḵā wə’ēṯ nefeš ’ōyəḇeyḵā yəqallə‘ennâ bəṯwōḵə kaf haqqāl<sup>a</sup>‘: </p>
 <p>30 wəhāyâ kî-y<sup>a</sup>‘ăśeh yəhwâ la’ḏōnî kəḵōl ’ăšer-diber ’eṯ-haṭṭwōḇâ ‘āleyḵā wəṣiûəḵā lənāḡîḏ ‘al-yiśərā’ēl: </p>
 <p>31 wəlō’ ṯihəyeh zō’ṯ| ləḵā ləfûqâ ûləmiḵəšwōl lēḇ la’ḏōnî wəlišəpāḵə-dām ḥinnām ûləhwōšî‘a ’ăḏōnî lwō wəhêṭiḇ yəhwâ la’ḏōnî wəzāḵarətā ’eṯ-’ămāṯeḵā: s</p>
 <p>32 wayyō’mer dāwiḏ la’ăḇîḡal bārûḵə yəhwâ ’ĕlōhê yiśərā’ēl ’ăšer šəlāḥēḵə hayywōm hazzeh liqərā’ṯî: </p>
 <p>33 ûḇārûḵə ṭ<sup>a</sup>‘əmēḵə ûḇərûḵâ ’ātə ’ăšer kəliṯinî hayywōm hazzeh mibwō’ ḇəḏāmîm wəhōšē‘a yāḏî lî: </p>
 <p>34 wə’ûlām ḥay-yəhwâ ’ĕlōhê yiśərā’ēl ’ăšer mənā‘anî mēhār<sup>a</sup>‘ ’ōṯāḵə kî| lûlê miharətə <font color="brown">watāḇō’ṯî</font> <font color="blue">watāḇō’ṯ</font> liqərā’ṯî kî ’im-nwōṯar lənāḇāl ‘aḏ-’wōr habōqer mašətîn bəqîr: </p>
 <p>35 wayyiqq<sup>a</sup>ḥ dāwiḏ mîyāḏāh ’ēṯ ’ăšer-hēḇî’â lwō wəlāh ’āmar ‘ălî ləšālwōm ləḇêṯēḵə rə’î šām<sup>a</sup>‘ətî ḇəqwōlēḵə wā’eśśā’ pānāyiḵə: </p>
 <p>36 watāḇō’ ’ăḇîḡayil| ’el-nāḇāl wəhinnēh-lwō mišəteh bəḇêṯwō kəmišətēh hammeleḵə wəlēḇ nāḇāl ṭwōḇ ‘ālāyw wəhû’ šikōr ‘aḏ-mə’ōḏ wəlō’-higîḏâ llwō dāḇār qāṭōn wəḡāḏwōl ‘aḏ-’wōr habōqer: </p>
 <p>37 wayəhî ḇabōqer bəṣē’ṯ hayyayin minnāḇāl watageḏ-lwō ’išətwō ’eṯ-hadəḇārîm hā’ēlleh wayyāmāṯ libwō bəqirəbwō wəhû’ hāyâ lə’āḇen: </p>
 <p>38 wayəhî k<sup>a</sup>‘ăśereṯ hayyāmîm wayyigōf yəhwâ ’eṯ-nāḇāl wayyāmōṯ: </p>
 <p>39 wayyišəm<sup>a</sup>‘ dāwiḏ kî mēṯ nāḇāl wayyō’mer bārûḵə yəhwâ ’ăšer rāḇ ’eṯ-rîḇ ḥerəpāṯî mîyaḏ nāḇāl wə’eṯ-‘aḇədwō ḥāśaḵə mērā‘â wə’ēṯ rā‘aṯ nāḇāl hēšîḇ yəhwâ bərō’šwō wayyišəl<sup>a</sup>ḥ dāwiḏ wayəḏabēr ba’ăḇîḡayil ləq<sup>a</sup>ḥətāh lwō lə’iššâ: </p>
 <p>40 wayyāḇō’û ‘aḇəḏê ḏāwiḏ ’el-’ăḇîḡayil hakarəmelâ wayəḏabərû ’ēleyhā lē’mōr dāwiḏ šəlāḥānû ’ēlayiḵə ləq<sup>a</sup>ḥətēḵə lwō lə’iššâ: </p>
 <p>41 watāqām watišət<sup>a</sup>ḥû ’apayim ’ārəṣâ watō’mer hinnēh ’ămāṯəḵā ləšifəḥâ lirəḥōṣ raḡəlê ‘aḇəḏê ’ăḏōnî: </p>
 <p>42 watəmahēr watāqām ’ăḇîḡayil watirəkaḇ ‘al-h<sup>a</sup>ḥămwōr wəḥāmēš n<sup>a</sup>‘ărōṯeyhā hahōləḵwōṯ ləraḡəlāh watēleḵə ’<sup>a</sup>ḥărê malə’ăḵê ḏāwiḏ watəhî-lwō lə’iššâ: </p>
 <p>43 wə’eṯ-’ăḥînō‘am lāq<sup>a</sup>ḥ dāwiḏ mîyizərə‘e’l watihəyeynā gam-šətêhen lwō lənāšîm: s</p>
 <p>44 wəšā’ûl nāṯan ’eṯ-mîḵal bitwō ’ēšeṯ dāwiḏ ləfaləṭî ḇen-layiš ’ăšer migallîm: </p>
 </td>
 </tr></table>
 <p></p><hr>
 <center>
 <a href="sa1026.htm">Next: 1 Samuel (1 Shmuel) Chapter 26</a></center>
 </body>