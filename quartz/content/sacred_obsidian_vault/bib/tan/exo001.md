<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo001.htm">Polyglot</a> 
 <a href="../kjv/exo001.htm">KJV</a> 
 <a href="../sep/exo001.htm">Sep</a> 
 <a href="../vul/exo001.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="gen050.htm">Previous</a> 
 <a href="exo002.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֗לֶּה שְׁמוֹת֙ בְּנֵ֣י יִשְׂרָאֵ֔ל הַבָּאִ֖ים מִצְרָ֑יְמָה אֵ֣ת יַעֲקֹ֔ב אִ֥ישׁ וּבֵית֖וֹ בָּֽאוּ׃ </span></p>
 <p align="RIGHT"><span lang="he">‎<a name="002">2</a> ‏רְאוּבֵ֣ן שִׁמְע֔וֹן לֵוִ֖י וִיהוּדָֽה׃ </span></p>
 <p align="RIGHT"><span lang="he">‎<a name="003">3</a> ‏יִשָּׂשכָ֥ר זְבוּלֻ֖ן וּבְנְיָמִֽן׃<font color="red"><sup>3</sup></font> </span></p>
 <p align="RIGHT"><span lang="he">‎<a name="004">4</a> ‏דָּ֥ן וְנַפְתָּלִ֖י גָּ֥ד וְאָשֵֽׁר׃ </span></p>
 <p align="RIGHT"><span lang="he">‎<a name="005">5</a> ‏וַֽיְהִ֗י כָּל־נֶ֛פֶשׁ יֹצְאֵ֥י יֶֽרֶךְ־יַעֲקֹ֖ב שִׁבְעִ֣ים נָ֑פֶשׁ וְיוֹסֵ֖ף הָיָ֥ה בְמִצְרָֽיִם׃ </span></p>
 <p align="RIGHT"><span lang="he">‎<a name="006">6</a> ‏וַיָּ֤מָת יוֹסֵף֙ וְכָל־אֶחָ֔יו וְכֹ֖ל הַדּ֥וֹר הַהֽוּא׃ </span></p>
 <p align="RIGHT"><span lang="he">‎<a name="007">7</a> ‏וּבְנֵ֣י יִשְׂרָאֵ֗ל פָּר֧וּ וַֽיִּשְׁרְצ֛וּ וַיִּרְבּ֥וּ וַיַּֽעַצְמ֖וּ בִּמְאֹ֣ד מְאֹ֑ד וַתִּמָּלֵ֥א הָאָ֖רֶץ אֹתָֽם׃ פ</span></p>
 <p align="RIGHT"><span lang="he">‎<a name="008">8</a> ‏וַיָּ֥קָם מֶֽלֶךְ־חָדָ֖שׁ עַל־מִצְרָ֑יִם אֲשֶׁ֥ר לֹֽא־יָדַ֖ע אֶת־יוֹסֵֽף׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֖אמֶר אֶל־עַמּ֑וֹ הִנֵּ֗ה עַ֚ם בְּנֵ֣י יִשְׂרָאֵ֔ל רַ֥ב וְעָצ֖וּם מִמֶּֽנּוּ׃ </span></p>
 <p align="RIGHT"><span lang="he">‎<a name="010">10</a> ‏הָ֥בָה נִֽתְחַכְּמָ֖ה ל֑וֹ פֶּן־יִרְבֶּ֗ה וְהָיָ֞ה כִּֽי־תִקְרֶ֤אנָה מִלְחָמָה֙ וְנוֹסַ֤ף גַּם־הוּא֙ עַל־שֹׂ֣נְאֵ֔ינוּ וְנִלְחַם־בָּ֖נוּ וְעָלָ֥ה מִן־הָאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וַיָּשִׂ֤ימוּ עָלָיו֙ שָׂרֵ֣י מִסִּ֔ים לְמַ֥עַן עַנֹּת֖וֹ בְּסִבְלֹתָ֑ם וַיִּ֜בֶן עָרֵ֤י מִסְכְּנוֹת֙ לְפַרְעֹ֔ה אֶת־פִּתֹ֖ם וְאֶת־רַעַמְסֵֽס׃ </span></p>
 <p align="RIGHT"><span lang="he">‎<a name="012">12</a> ‏וְכַאֲשֶׁר֙ יְעַנּ֣וּ אֹת֔וֹ כֵּ֥ן יִרְבֶּ֖ה וְכֵ֣ן יִפְרֹ֑ץ וַיָּקֻ֕צוּ מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וַיַּעֲבִ֧דוּ מִצְרַ֛יִם אֶת־בְּנֵ֥י יִשְׂרָאֵ֖ל בְּפָֽרֶךְ׃ </span></p>
 <p align="RIGHT"><span lang="he">‎<a name="014">14</a> ‏וַיְמָרְר֨וּ אֶת־חַיֵּיהֶ֜ם בַּעֲבֹדָ֣ה קָשָׁ֗ה בְּחֹ֙מֶר֙ וּבִלְבֵנִ֔ים וּבְכָל־עֲבֹדָ֖ה בַּשָּׂדֶ֑ה אֵ֚ת כָּל־עֲבֹ֣דָתָ֔ם אֲשֶׁר־עָבְד֥וּ בָהֶ֖ם בְּפָֽרֶךְ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֙אמֶר֙ מֶ֣לֶךְ מִצְרַ֔יִם לַֽמְיַלְּדֹ֖ת הָֽעִבְרִיֹּ֑ת אֲשֶׁ֨ר שֵׁ֤ם הָֽאַחַת֙ שִׁפְרָ֔ה וְשֵׁ֥ם הַשֵּׁנִ֖ית פּוּעָֽה׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֗אמֶר בְּיַלֶּדְכֶן֙ אֶת־הָֽעִבְרִיּ֔וֹת וּרְאִיתֶ֖ן עַל־הָאָבְנָ֑יִם אִם־בֵּ֥ן הוּא֙ וַהֲמִתֶּ֣ן אֹת֔וֹ וְאִם־בַּ֥ת הִ֖יא וָחָֽיָה׃ </span></p>
 <p align="RIGHT"><span lang="he">‎<a name="017">17</a> ‏וַתִּירֶ֤אןָ הַֽמְיַלְּדֹת֙ אֶת־הָ֣אֱלֹהִ֔ים וְלֹ֣א עָשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ן מֶ֣לֶךְ מִצְרָ֑יִם וַתְּחַיֶּ֖יןָ אֶת־הַיְלָדִֽים׃ </span></p>
 <p align="RIGHT"><span lang="he">‎<a name="018">18</a> ‏וַיִּקְרָ֤א מֶֽלֶךְ־מִצְרַ֙יִם֙ לַֽמְיַלְּדֹ֔ת וַיֹּ֣אמֶר לָהֶ֔ן מַדּ֥וּעַ עֲשִׂיתֶ֖ן הַדָּבָ֣ר הַזֶּ֑ה וַתְּחַיֶּ֖יןָ אֶת־הַיְלָדִֽים׃ </span></p>
 <p align="RIGHT"><span lang="he">‎<a name="019">19</a> ‏וַתֹּאמַ֤רְןָ הַֽמְיַלְּדֹת֙ אֶל־פַּרְעֹ֔ה כִּ֣י לֹ֧א כַנָּשִׁ֛ים הַמִּצְרִיֹּ֖ת הָֽעִבְרִיֹּ֑ת כִּֽי־חָי֣וֹת הֵ֔נָּה בְּטֶ֨רֶם תָּב֧וֹא אֲלֵהֶ֛ן הַמְיַלֶּ֖דֶת וְיָלָֽדוּ׃ </span></p>
 <p align="RIGHT"><span lang="he">‎<a name="020">20</a> ‏וַיֵּ֥יטֶב אֱלֹהִ֖ים לַֽמְיַלְּדֹ֑ת וַיִּ֧רֶב הָעָ֛ם וַיַּֽעַצְמ֖וּ מְאֹֽד׃ </span></p>
 <p align="RIGHT"><span lang="he">‎<a name="021">21</a> ‏וַיְהִ֕י כִּֽי־יָֽרְא֥וּ הַֽמְיַלְּדֹ֖ת אֶת־הָאֱלֹהִ֑ים וַיַּ֥עַשׂ לָהֶ֖ם בָּתִּֽים׃ </span></p>
 <p align="RIGHT"><span lang="he">‎<a name="022">22</a> ‏וַיְצַ֣ו פַּרְעֹ֔ה לְכָל־עַמּ֖וֹ לֵאמֹ֑ר כָּל־הַבֵּ֣ן הַיִּלּ֗וֹד הַיְאֹ֙רָה֙ תַּשְׁלִיכֻ֔הוּ וְכָל־הַבַּ֖ת תְּחַיּֽוּן׃ ס</span></p>
 </td>
 <td width="50%">
 <p>1 wə’ēlleh šəmwōṯ bənê yiśərā’ēl habā’îm miṣərāyəmâ ’ēṯ y<sup>a</sup>‘ăqōḇ ’îš ûḇêṯwō bā’û: </p>
 <p>2 rə’ûḇēn šimə‘wōn lēwî wîhûḏâ: </p>
 <p>3 yiśśāsḵār zəḇûlun ûḇənəyāmin:<font color="red"><sup>3</sup></font> </p>
 <p>4 dān wənafətālî gāḏ wə’āšēr: </p>
 <p>5 wayəhî kāl-nefeš yōṣə’ê yereḵə-y<sup>a</sup>‘ăqōḇ šiḇə‘îm nāfeš wəywōsēf hāyâ ḇəmiṣərāyim: </p>
 <p>6 wayyāmāṯ ywōsēf wəḵāl-’eḥāyw wəḵōl hadwōr hahû’: </p>
 <p>7 ûḇənê yiśərā’ēl pārû wayyišərəṣû wayyirəbû wayy<sup>a</sup>‘aṣəmû bimə’ōḏ mə’ōḏ watimmālē’ hā’āreṣ ’ōṯām: f</p>
 <p>8 wayyāqām meleḵə-ḥāḏāš ‘al-miṣərāyim ’ăšer lō’-yāḏ<sup>a</sup>‘ ’eṯ-ywōsēf: </p>
 <p>9 wayyō’mer ’el-‘ammwō hinnēh ‘am bənê yiśərā’ēl raḇ wə‘āṣûm mimmennû: </p>
 <p>10 hāḇâ niṯəḥakəmâ lwō pen-yirəbeh wəhāyâ kî-ṯiqəre’nâ miləḥāmâ wənwōsaf gam-hû’ ‘al-śōnə’ênû wəniləḥam-bānû wə‘ālâ min-hā’āreṣ: </p>
 <p>11 wayyāśîmû ‘ālāyw śārê missîm ləm<sup>a</sup>‘an ‘annōṯwō bəsiḇəlōṯām wayyiḇen ‘ārê misəkənwōṯ ləfarə‘ōh ’eṯ-piṯōm wə’eṯ-r<sup>a</sup>‘aməsēs: </p>
 <p>12 wəḵa’ăšer yə‘annû ’ōṯwō kēn yirəbeh wəḵēn yifərōṣ wayyāquṣû mipənê bənê yiśərā’ēl: </p>
 <p>13 wayy<sup>a</sup>‘ăḇiḏû miṣərayim ’eṯ-bənê yiśərā’ēl bəfāreḵə: </p>
 <p>14 wayəmārərû ’eṯ-ḥayyêhem b<sup>a</sup>‘ăḇōḏâ qāšâ bəḥōmer ûḇiləḇēnîm ûḇəḵāl-‘ăḇōḏâ baśśāḏeh ’ēṯ kāl-‘ăḇōḏāṯām ’ăšer-‘āḇəḏû ḇâem bəfāreḵə: </p>
 <p>15 wayyō’mer meleḵə miṣərayim laməyalləḏōṯ hā‘iḇərîyōṯ ’ăšer šēm hā’<sup>a</sup>ḥaṯ šifərâ wəšēm haššēnîṯ pû‘â: </p>
 <p>16 wayyō’mer bəyalleḏəḵen ’eṯ-hā‘iḇərîywōṯ ûrə’îṯen ‘al-hā’āḇənāyim ’im-bēn hû’ wahămiten ’ōṯwō wə’im-baṯ hî’ wāḥāyâ: </p>
 <p>17 watîre’nā haməyalləḏōṯ ’eṯ-hā’ĕlōhîm wəlō’ ‘āśû ka’ăšer diber ’ălêhen meleḵə miṣərāyim watəḥayyeynā ’eṯ-hayəlāḏîm: </p>
 <p>18 wayyiqərā’ meleḵə-miṣərayim laməyalləḏōṯ wayyō’mer lâen madû‘a ‘ăśîṯen hadāḇār hazzeh watəḥayyeynā ’eṯ-hayəlāḏîm: </p>
 <p>19 watō’marənā haməyalləḏōṯ ’el-parə‘ōh kî lō’ ḵannāšîm hammiṣərîyōṯ hā‘iḇərîyōṯ kî-ḥāywōṯ hēnnâ bəṭerem tāḇwō’ ’ălēhen haməyalleḏeṯ wəyālāḏû: </p>
 <p>20 wayyêṭeḇ ’ĕlōhîm laməyalləḏōṯ wayyireḇ hā‘ām wayy<sup>a</sup>‘aṣəmû mə’ōḏ: </p>
 <p>21 wayəhî kî-yārə’û haməyalləḏōṯ ’eṯ-hā’ĕlōhîm wayy<sup>a</sup>‘aś lâem bātîm: </p>
 <p>22 wayəṣaw parə‘ōh ləḵāl-‘ammwō lē’mōr kāl-habēn hayyillwōḏ hayə’ōrâ tašəlîḵuhû wəḵāl-habaṯ təḥayyûn: s</p>
 </td>
 </tr></table>
 <p></p><hr>
 <center>
 <a href="exo002.htm">Next: Exodus (Shemot) Chapter 2</a></center>
 </body>