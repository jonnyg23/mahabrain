<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh002.htm">Polyglot</a> 
 <a href="../kjv/neh002.htm">KJV</a> 
 <a href="../vul/neh002.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh001.htm">Previous</a> 
 <a href="neh003.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י׀ בְּחֹ֣דֶשׁ נִיסָ֗ן שְׁנַ֥ת עֶשְׂרִ֛ים לְאַרְתַּחְשַׁ֥סְתְּא<font color="red"><sup>1</sup></font> הַמֶּ֖לֶךְ יַ֣יִן לְפָנָ֑יו וָאֶשָּׂ֤א אֶת־הַיַּ֙יִן֙ וָאֶתְּנָ֣ה לַמֶּ֔לֶךְ וְלֹא־הָיִ֥יתִי רַ֖ע לְפָנָֽיו׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמֶר֩ לִ֨י הַמֶּ֜לֶךְ מַדּ֣וּעַ׀ פָּנֶ֣יךָ רָעִ֗ים וְאַתָּה֙ אֵֽינְךָ֣ חוֹלֶ֔ה אֵ֣ין זֶ֔ה כִּי־אִ֖ם רֹ֣עַֽ לֵ֑ב וָאִירָ֖א הַרְבֵּ֥ה מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏וָאֹמַ֣ר לַמֶּ֔לֶךְ הַמֶּ֖לֶךְ לְעוֹלָ֣ם יִחְיֶ֑ה מַדּ֜וּעַ לֹא־יֵרְע֣וּ פָנַ֗י אֲשֶׁ֨ר הָעִ֜יר בֵּית־קִבְר֤וֹת אֲבֹתַי֙ חֲרֵבָ֔ה וּשְׁעָרֶ֖יהָ אֻכְּל֥וּ בָאֵֽשׁ׃ ס</span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר לִי֙ הַמֶּ֔לֶךְ עַל־מַה־זֶּ֖ה אַתָּ֣ה מְבַקֵּ֑שׁ וָֽאֶתְפַּלֵּ֔ל אֶל־אֱלֹהֵ֖י הַשָּׁמָֽיִם׃ </span></p>
 <p align="RIGHT"><span lang="he">‎<a name="005">5</a> ‏וָאֹמַ֣ר לַמֶּ֔לֶךְ אִם־עַל־הַמֶּ֣לֶךְ ט֔וֹב וְאִם־יִיטַ֥ב עַבְדְּךָ֖ לְפָנֶ֑יךָ אֲשֶׁ֧ר תִּשְׁלָחֵ֣נִי אֶל־יְהוּדָ֗ה אֶל־עִ֛יר קִבְר֥וֹת אֲבֹתַ֖י וְאֶבְנֶֽנָּה׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמֶר֩ לִ֨י הַמֶּ֜לֶךְ וְהַשֵּׁגַ֣ל׀ יוֹשֶׁ֣בֶת אֶצְל֗וֹ עַד־מָתַ֛י יִהְיֶ֥ה מַֽהֲלָכֲךָ֖ וּמָתַ֣י תָּשׁ֑וּב וַיִּיטַ֤ב לִפְנֵֽי־הַמֶּ֙לֶךְ֙ וַיִּשְׁלָחֵ֔נִי וָֽאֶתְּנָ֥ה ל֖וֹ זְמָֽן׃ </span></p>
 <p align="RIGHT"><span lang="he">‎<a name="007">7</a> ‏וָאוֹמַר֮ לַמֶּלֶךְ֒ אִם־עַל־הַמֶּ֣לֶךְ ט֔וֹב אִגְּרוֹת֙ יִתְּנוּ־לִ֔י עַֽל־פַּחֲו֖וֹת עֵ֣בֶר הַנָּהָ֑ר אֲשֶׁר֙ יַעֲבִיר֔וּנִי עַ֥ד אֲשֶׁר־אָב֖וֹא אֶל־יְהוּדָֽה׃ </span></p>
 <p align="RIGHT"><span lang="he">‎<a name="008">8</a> ‏וְאִגֶּ֡רֶת אֶל־אָסָף֩ שֹׁמֵ֨ר הַפַּרְדֵּ֜ס אֲשֶׁ֣ר לַמֶּ֗לֶךְ אֲשֶׁ֣ר יִתֶּן־לִ֣י עֵצִ֡ים לְ֠קָרוֹת אֶת־שַׁעֲרֵ֨י הַבִּירָ֤ה אֲשֶׁר־לַבַּ֙יִת֙ וּלְחוֹמַ֣ת הָעִ֔יר וְלַבַּ֖יִת אֲשֶׁר־אָב֣וֹא אֵלָ֑יו וַיִּתֶּן־לִ֣י הַמֶּ֔לֶךְ כְּיַד־אֱלֹהַ֖י הַטּוֹבָ֥ה עָלָֽי׃ </span></p>
 <p align="RIGHT"><span lang="he">‎<a name="009">9</a> ‏וָֽאָב֗וֹא אֶֽל־פַּֽחֲווֹת֙<font color="red"><sup>3</sup></font> עֵ֣בֶר הַנָּהָ֔ר וָאֶתְּנָ֣ה לָהֶ֔ם אֵ֖ת אִגְּר֣וֹת הַמֶּ֑לֶךְ וַיִּשְׁלַ֤ח עִמִּי֙ הַמֶּ֔לֶךְ שָׂ֥רֵי חַ֖יִל וּפָרָשִֽׁים׃ פ</span></p>
 <p align="RIGHT"><span lang="he">‎<a name="010">10</a> ‏וַיִּשְׁמַ֞ע סַנְבַלַּ֣ט הַחֹרֹנִ֗י וְטֽוֹבִיָּה֙ הָעֶ֣בֶד הָֽעַמֹּנִ֔י וַיֵּ֥רַע לָהֶ֖ם רָעָ֣ה גְדֹלָ֑ה אֲשֶׁר־בָּ֥א אָדָ֔ם לְבַקֵּ֥שׁ טוֹבָ֖ה לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="011">11</a> ‏וָאָב֖וֹא אֶל־יְרוּשָׁלִָ֑ם וָאֱהִי־שָׁ֖ם יָמִ֥ים שְׁלֹשָֽׁה׃ </span></p>
 <p align="RIGHT"><span lang="he">‎<a name="012">12</a> ‏וָאָק֣וּם׀ לַ֗יְלָה אֲנִי֮ וַאֲנָשִׁ֣ים׀ מְעַט֮ עִמִּי֒ וְלֹא־הִגַּ֣דְתִּי לְאָדָ֔ם מָ֗ה אֱלֹהַי֙ נֹתֵ֣ן אֶל־לִבִּ֔י לַעֲשׂ֖וֹת לִירוּשָׁלִָ֑ם וּבְהֵמָה֙ אֵ֣ין עִמִּ֔י כִּ֚י אִם־הַבְּהֵמָ֔ה אֲשֶׁ֥ר אֲנִ֖י רֹכֵ֥ב בָּֽהּ׃ </span></p>
 <p align="RIGHT"><span lang="he">‎<a name="013">13</a> ‏וָאֵצְאָ֨ה בְשַֽׁעַר־הַגַּ֜יא לַ֗יְלָה וְאֶל־פְּנֵי֙ עֵ֣ין הַתַּנִּ֔ין וְאֶל־שַׁ֖עַר הָאַשְׁפֹּ֑ת וָאֱהִ֨י שֹׂבֵ֜ר בְּחוֹמֹ֤ת יְרוּשָׁלִַ֙ם֙ אֲשֶׁר־<font color="brown">המפרוצים</font> <font color="blue">הֵ֣ם׀</font> <font color="blue">פְּרוּצִ֔ים</font> וּשְׁעָרֶ֖יהָ אֻכְּל֥וּ בָאֵֽשׁ׃ </span></p>
 <p align="RIGHT"><span lang="he">‎<a name="014">14</a> ‏וָאֶֽעֱבֹר֙ אֶל־שַׁ֣עַר הָעַ֔יִן וְאֶל־בְּרֵכַ֖ת הַמֶּ֑לֶךְ וְאֵין־מָק֥וֹם לַבְּהֵמָ֖ה לַעֲבֹ֥ר תַּחְתָּֽי׃ </span></p>
 <p align="RIGHT"><span lang="he">‎<a name="015">15</a> ‏וָאֱהִ֨י עֹלֶ֤ה בַנַּ֙חַל֙ לַ֔יְלָה וָאֱהִ֥י שֹׂבֵ֖ר בַּחוֹמָ֑ה וָאָשׁ֗וּב וָאָב֛וֹא בְּשַׁ֥עַר הַגַּ֖יְא וָאָשֽׁוּב׃ </span></p>
 <p align="RIGHT"><span lang="he">‎<a name="016">16</a> ‏וְהַסְּגָנִ֗ים לֹ֤א יָדְעוּ֙ אָ֣נָה הָלַ֔כְתִּי וּמָ֖ה אֲנִ֣י עֹשֶׂ֑ה וְלַיְּהוּדִ֨ים וְלַכֹּהֲנִ֜ים וְלַחֹרִ֣ים וְלַסְּגָנִ֗ים וּלְיֶ֙תֶר֙ עֹשֵׂ֣ה הַמְּלָאכָ֔ה עַד־כֵּ֖ן לֹ֥א הִגַּֽדְתִּי׃ </span></p>
 <p align="RIGHT"><span lang="he">‎<a name="017">17</a> ‏וָאוֹמַ֣ר אֲלֵהֶ֗ם אַתֶּ֤ם רֹאִים֙ הָרָעָה֙ אֲשֶׁ֣ר אֲנַ֣חְנוּ בָ֔הּ אֲשֶׁ֤ר יְרוּשָׁלִַ֙ם֙ חֲרֵבָ֔ה וּשְׁעָרֶ֖יהָ נִצְּת֣וּ בָאֵ֑שׁ לְכ֗וּ וְנִבְנֶה֙ אֶת־חוֹמַ֣ת יְרוּשָׁלִַ֔ם וְלֹא־נִהְיֶ֥ה ע֖וֹד חֶרְפָּֽה׃ </span></p>
 <p align="RIGHT"><span lang="he">‎<a name="018">18</a> ‏וָאַגִּ֨יד לָהֶ֜ם אֶת־יַ֣ד אֱלֹהַ֗י אֲשֶׁר־הִיא֙ טוֹבָ֣ה עָלַ֔י וְאַף־דִּבְרֵ֥י הַמֶּ֖לֶךְ אֲשֶׁ֣ר אָֽמַר־לִ֑י וַיֹּֽאמְרוּ֙ נָק֣וּם וּבָנִ֔ינוּ וַיְחַזְּק֥וּ יְדֵיהֶ֖ם לַטּוֹבָֽה׃ פ</span></p>
 <p align="RIGHT"><span lang="he">‎<a name="019">19</a> ‏וַיִּשְׁמַע֩ סַנְבַלַּ֨ט הַחֹרֹנִ֜י וְטֹבִיָּ֣ה׀ הָעֶ֣בֶד הָֽעַמּוֹנִ֗י וְגֶ֙שֶׁם֙ הָֽעַרְבִ֔י וַיַּלְעִ֣גוּ לָ֔נוּ וַיִּבְז֖וּ עָלֵ֑ינוּ וַיֹּאמְר֗וּ מָֽה־הַדָּבָ֤ר הַזֶּה֙ אֲשֶׁ֣ר אַתֶּ֣ם עֹשִׂ֔ים הַעַ֥ל הַמֶּ֖לֶךְ אַתֶּ֥ם מֹרְדִֽים׃ </span></p>
 <p align="RIGHT"><span lang="he">‎<a name="020">20</a> ‏וָאָשִׁ֨יב אוֹתָ֜ם דָּבָ֗ר וָאוֹמַ֤ר לָהֶם֙ אֱלֹהֵ֣י הַשָּׁמַ֔יִם ה֚וּא יַצְלִ֣יחַֽ לָ֔נוּ וַאֲנַ֥חְנוּ עֲבָדָ֖יו נָק֣וּם וּבָנִ֑ינוּ וְלָכֶ֗ם אֵֽין־חֵ֧לֶק וּצְדָקָ֛ה וְזִכָּר֖וֹן בִּירוּשָׁלִָֽם׃ </span></p>
 </td>
 <td width="50%">
 <p>1 wayəhî| bəḥōḏeš nîsān šənaṯ ‘eśərîm lə’arət<sup>a</sup>ḥəšasətə’<font color="red"><sup>1</sup></font> hammeleḵə yayin ləfānāyw wā’eśśā’ ’eṯ-hayyayin wā’etənâ lammeleḵə wəlō’-hāyîṯî r<sup>a</sup>‘ ləfānāyw: </p>
 <p>2 wayyō’mer lî hammeleḵə madû‘a| pāneyḵā rā‘îm wə’atâ ’ênəḵā ḥwōleh ’ên zeh kî-’im rō‘a lēḇ wā’îrā’ harəbēh mə’ōḏ: </p>
 <p>3 wā’ōmar lammeleḵə hammeleḵə lə‘wōlām yiḥəyeh madû‘a lō’-yērə‘û fānay ’ăšer hā‘îr bêṯ-qiḇərwōṯ ’ăḇōṯay ḥărēḇâ ûšə‘āreyhā ’ukəlû ḇā’ēš: s</p>
 <p>4 wayyō’mer lî hammeleḵə ‘al-mah-zzeh ’atâ məḇaqqēš wā’eṯəpallēl ’el-’ĕlōhê haššāmāyim: </p>
 <p>5 wā’ōmar lammeleḵə ’im-‘al-hammeleḵə ṭwōḇ wə’im-yîṭaḇ ‘aḇədəḵā ləfāneyḵā ’ăšer tišəlāḥēnî ’el-yəhûḏâ ’el-‘îr qiḇərwōṯ ’ăḇōṯay wə’eḇənennâ: </p>
 <p>6 wayyō’mer lî hammeleḵə wəhaššēḡal| ywōšeḇeṯ ’eṣəlwō ‘aḏ-māṯay yihəyeh mahălāḵăḵā ûmāṯay tāšûḇ wayyîṭaḇ lifənê-hammeleḵə wayyišəlāḥēnî wā’etənâ lwō zəmān: </p>
 <p>7 wā’wōmar lammeleḵə ’im-‘al-hammeleḵə ṭwōḇ ’igərwōṯ yitənû-lî ‘al-p<sup>a</sup>ḥăwwōṯ ‘ēḇer hannâār ’ăšer y<sup>a</sup>‘ăḇîrûnî ‘aḏ ’ăšer-’āḇwō’ ’el-yəhûḏâ: </p>
 <p>8 wə’igereṯ ’el-’āsāf šōmēr haparədēs ’ăšer lammeleḵə ’ăšer yiten-lî ‘ēṣîm ləqārwōṯ ’eṯ-š<sup>a</sup>‘ărê habîrâ ’ăšer-labayiṯ ûləḥwōmaṯ hā‘îr wəlabayiṯ ’ăšer-’āḇwō’ ’ēlāyw wayyiten-lî hammeleḵə kəyaḏ-’ĕlōhay haṭṭwōḇâ ‘ālāy: </p>
 <p>9 wā’āḇwō’ ’el-p<sup>a</sup>ḥăwwōṯ<font color="red"><sup>3</sup></font> ‘ēḇer hannâār wā’etənâ lâem ’ēṯ ’igərwōṯ hammeleḵə wayyišəl<sup>a</sup>ḥ ‘immî hammeleḵə śārê ḥayil ûfārāšîm: f</p>
 <p>10 wayyišəm<sup>a</sup>‘ sanəḇallaṭ h<sup>a</sup>ḥōrōnî wəṭwōḇîyâ hā‘eḇeḏ hā‘ammōnî wayyēr<sup>a</sup>‘ lâem rā‘â ḡəḏōlâ ’ăšer-bā’ ’āḏām ləḇaqqēš ṭwōḇâ liḇənê yiśərā’ēl: </p>
 <p>11 wā’āḇwō’ ’el-yərûšālāim wā’ĕhî-šām yāmîm šəlōšâ: </p>
 <p>12 wā’āqûm| layəlâ ’ănî wa’ănāšîm| mə‘aṭ ‘immî wəlō’-higaḏətî lə’āḏām mâ ’ĕlōhay nōṯēn ’el-libî l<sup>a</sup>‘ăśwōṯ lîrûšālāim ûḇəhēmâ ’ên ‘immî kî ’im-habəhēmâ ’ăšer ’ănî rōḵēḇ bāh: </p>
 <p>13 wā’ēṣə’â ḇəš<sup>a</sup>‘ar-hagay’ layəlâ wə’el-pənê ‘ên hatannîn wə’el-š<sup>a</sup>‘ar hā’ašəpōṯ wā’ĕhî śōḇēr bəḥwōmōṯ yərûšālaim ’ăšer-<font color="brown">haməfōrwāṣîm</font> <font color="blue">hēm|</font> <font color="blue">pərûṣîm</font> ûšə‘āreyhā ’ukəlû ḇā’ēš: </p>
 <p>14 wā’e‘ĕḇōr ’el-š<sup>a</sup>‘ar hā‘ayin wə’el-bərēḵaṯ hammeleḵə wə’ên-māqwōm labəhēmâ l<sup>a</sup>‘ăḇōr t<sup>a</sup>ḥətāy: </p>
 <p>15 wā’ĕhî ‘ōleh ḇann<sup>a</sup>ḥal layəlâ wā’ĕhî śōḇēr b<sup>a</sup>ḥwōmâ wā’āšûḇ wā’āḇwō’ bəš<sup>a</sup>‘ar hagayə’ wā’āšûḇ: </p>
 <p>16 wəhassəḡānîm lō’ yāḏə‘û ’ānâ hālaḵətî ûmâ ’ănî ‘ōśeh wəlayyəhûḏîm wəlakōhănîm wəl<sup>a</sup>ḥōrîm wəlassəḡānîm ûləyeṯer ‘ōśēh hamməlā’ḵâ ‘aḏ-kēn lō’ higaḏətî: </p>
 <p>17 wā’wōmar ’ălēhem ’atem rō’îm hārā‘â ’ăšer ’ăn<sup>a</sup>ḥənû ḇāh ’ăšer yərûšālaim ḥărēḇâ ûšə‘āreyhā niṣṣəṯû ḇā’ēš ləḵû wəniḇəneh ’eṯ-ḥwōmaṯ yərûšālaim wəlō’-nihəyeh ‘wōḏ ḥerəpâ: </p>
 <p>18 wā’agîḏ lâem ’eṯ-yaḏ ’ĕlōhay ’ăšer-hî’ ṭwōḇâ ‘ālay wə’af-diḇərê hammeleḵə ’ăšer ’āmar-lî wayyō’mərû nāqûm ûḇānînû wayəḥazzəqû yəḏêhem laṭṭwōḇâ: f</p>
 <p>19 wayyišəm<sup>a</sup>‘ sanəḇallaṭ h<sup>a</sup>ḥōrōnî wəṭōḇîyâ| hā‘eḇeḏ hā‘ammwōnî wəḡešem hā‘arəḇî wayyalə‘iḡû lānû wayyiḇəzû ‘ālênû wayyō’mərû mâ-hadāḇār hazzeh ’ăšer ’atem ‘ōśîm h<sup>a</sup>‘al hammeleḵə ’atem mōrəḏîm: </p>
 <p>20 wā’āšîḇ ’wōṯām dāḇār wā’wōmar lâem ’ĕlōhê haššāmayim hû’ yaṣəlîḥa lānû wa’ăn<sup>a</sup>ḥənû ‘ăḇāḏāyw nāqûm ûḇānînû wəlāḵem ’ên-ḥēleq ûṣəḏāqâ wəzikārwōn bîrûšālāim: </p>
 </td>
 </tr></table>
 <p></p><hr>
 <center>
 <a href="neh003.htm">Next: Nehemiah (Nechemiyah) Chapter 3</a></center>
 </body>