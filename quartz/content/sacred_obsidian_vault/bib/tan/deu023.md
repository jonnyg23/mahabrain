<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu023.htm">Polyglot</a> 
 <a href="../kjv/deu023.htm">KJV</a> 
 <a href="../sep/deu023.htm">Sep</a> 
 <a href="../vul/deu023.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu022.htm">Previous</a> 
 <a href="deu024.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹא־יִקַּ֥ח אִ֖ישׁ אֶת־אֵ֣שֶׁת אָבִ֑יו וְלֹ֥א יְגַלֶּ֖ה כְּנַ֥ף אָבִֽיו׃ ס</span></p>
 <p align="RIGHT"><span lang="he">‎<a name="002">2</a> ‏לֹֽא־יָבֹ֧א פְצֽוּעַ־דַּכָּ֛א וּכְר֥וּת שָׁפְכָ֖ה בִּקְהַ֥ל יְהוָֽה׃ ס</span></p>
 <p align="RIGHT"><span lang="he">‎<a name="003">3</a> ‏לֹא־יָבֹ֥א מַמְזֵ֖ר בִּקְהַ֣ל יְהוָ֑ה גַּ֚ם דּ֣וֹר עֲשִׂירִ֔י לֹא־יָ֥בֹא ל֖וֹ בִּקְהַ֥ל יְהוָֽה׃ ס</span></p>
 <p align="RIGHT"><span lang="he">‎<a name="004">4</a> ‏לֹֽא־יָבֹ֧א עַמּוֹנִ֛י וּמוֹאָבִ֖י בִּקְהַ֣ל יְהוָ֑ה גַּ֚ם דּ֣וֹר עֲשִׂירִ֔י לֹא־יָבֹ֥א לָהֶ֛ם בִּקְהַ֥ל יְהוָ֖ה עַד־עוֹלָֽם׃ </span></p>
 <p align="RIGHT"><span lang="he">‎<a name="005">5</a> ‏עַל־דְּבַ֞ר אֲשֶׁ֨ר לֹא־קִדְּמ֤וּ אֶתְכֶם֙ בַּלֶּ֣חֶם וּבַמַּ֔יִם בַּדֶּ֖רֶךְ בְּצֵאתְכֶ֣ם מִמִּצְרָ֑יִם וַאֲשֶׁר֩ שָׂכַ֨ר עָלֶ֜יךָ אֶת־בִּלְעָ֣ם בֶּן־בְּע֗וֹר מִפְּת֛וֹר אֲרַ֥ם נַהֲרַ֖יִם לְקַֽלְלֶֽךָּ׃ </span></p>
 <p align="RIGHT"><span lang="he">‎<a name="006">6</a> ‏וְלֹֽא־אָבָ֞ה יְהוָ֤ה אֱלֹהֶ֙יךָ֙ לִשְׁמֹ֣עַ אֶל־בִּלְעָ֔ם וַיַּהֲפֹךְ֩ יְהוָ֨ה אֱלֹהֶ֧יךָ לְּךָ֛ אֶת־הַקְּלָלָ֖ה לִבְרָכָ֑ה כִּ֥י אֲהֵֽבְךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏לֹא־תִדְרֹ֥שׁ שְׁלֹמָ֖ם וְטֹבָתָ֑ם כָּל־יָמֶ֖יךָ לְעוֹלָֽם׃ ס</span></p>
 <p align="RIGHT"><span lang="he">‎<a name="008">8</a> ‏לֹֽא־תְתַעֵ֣ב אֲדֹמִ֔י כִּ֥י אָחִ֖יךָ ה֑וּא סלֹא־תְתַעֵ֣ב מִצְרִ֔י כִּי־גֵ֖ר הָיִ֥יתָ בְאַרְצֽוֹ׃ </span></p>
 <p align="RIGHT"><span lang="he">‎<a name="009">9</a> ‏בָּנִ֛ים אֲשֶׁר־יִוָּלְד֥וּ לָהֶ֖ם דּ֣וֹר שְׁלִישִׁ֑י יָבֹ֥א לָהֶ֖ם בִּקְהַ֥ל יְהוָֽה׃ ס</span></p>
 <p align="RIGHT"><span lang="he">‎<a name="010">10</a> ‏כִּֽי־תֵצֵ֥א מַחֲנֶ֖ה עַל־אֹיְבֶ֑יךָ וְנִ֨שְׁמַרְתָּ֔ מִכֹּ֖ל דָּבָ֥ר רָֽע׃ </span></p>
 <p align="RIGHT"><span lang="he">‎<a name="011">11</a> ‏כִּֽי־יִהְיֶ֤ה בְךָ֙ אִ֔ישׁ אֲשֶׁ֛ר לֹא־יִהְיֶ֥ה טָה֖וֹר מִקְּרֵה־לָ֑יְלָה וְיָצָא֙ אֶל־מִח֣וּץ לַֽמַּחֲנֶ֔ה לֹ֥א יָבֹ֖א אֶל־תּ֥וֹךְ הַֽמַּחֲנֶֽה׃ </span></p>
 <p align="RIGHT"><span lang="he">‎<a name="012">12</a> ‏וְהָיָ֥ה לִפְנֽוֹת־עֶ֖רֶב יִרְחַ֣ץ בַּמָּ֑יִם וּכְבֹ֣א הַשֶּׁ֔מֶשׁ יָבֹ֖א אֶל־תּ֥וֹךְ הַֽמַּחֲנֶה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="013">13</a> ‏וְיָד֙ תִּהְיֶ֣ה לְךָ֔ מִח֖וּץ לַֽמַּחֲנֶ֑ה וְיָצָ֥אתָ שָׁ֖מָּה חֽוּץ׃ </span></p>
 <p align="RIGHT"><span lang="he">‎<a name="014">14</a> ‏וְיָתֵ֛ד תִּהְיֶ֥ה לְךָ֖ עַל־אֲזֵנֶ֑ךָ וְהָיָה֙ בְּשִׁבְתְּךָ֣ ח֔וּץ וְחָפַרְתָּ֣ה בָ֔הּ וְשַׁבְתָּ֖ וְכִסִּ֥יתָ אֶת־צֵאָתֶֽךָ׃ </span></p>
 <p align="RIGHT"><span lang="he">‎<a name="015">15</a> ‏כִּי֩ יְהוָ֨ה אֱלֹהֶ֜יךָ מִתְהַלֵּ֣ךְ׀ בְּקֶ֣רֶב מַחֲנֶ֗ךָ לְהַצִּֽילְךָ֙<font color="red"><sup>3</sup></font> וְלָתֵ֤ת אֹיְבֶ֙יךָ֙ לְפָנֶ֔יךָ וְהָיָ֥ה מַחֲנֶ֖יךָ קָד֑וֹשׁ וְלֹֽא־יִרְאֶ֤ה בְךָ֙ עֶרְוַ֣ת דָּבָ֔ר וְשָׁ֖ב מֵאַחֲרֶֽיךָ׃ ס</span></p>
 <p align="RIGHT"><span lang="he">‎<a name="016">16</a> ‏לֹא־תַסְגִּ֥יר עֶ֖בֶד אֶל־אֲדֹנָ֑יו אֲשֶׁר־יִנָּצֵ֥ל אֵלֶ֖יךָ מֵעִ֥ם אֲדֹנָֽיו׃ </span></p>
 <p align="RIGHT"><span lang="he">‎<a name="017">17</a> ‏עִמְּךָ֞ יֵשֵׁ֣ב בְּקִרְבְּךָ֗ בַּמָּק֧וֹם אֲשֶׁר־יִבְחַ֛ר בְּאַחַ֥ד שְׁעָרֶ֖יךָ בַּטּ֣וֹב ל֑וֹ לֹ֖א תּוֹנֶֽנּוּ׃ ס</span></p>
 <p align="RIGHT"><span lang="he">‎<a name="018">18</a> ‏לֹא־תִהְיֶ֥ה קְדֵשָׁ֖ה מִבְּנ֣וֹת יִשְׂרָאֵ֑ל וְלֹֽא־יִהְיֶ֥ה קָדֵ֖שׁ מִבְּנֵ֥י יִשְׂרָאֵל׃<font color="red"><sup>1</sup></font> </span></p>
 <p align="RIGHT"><span lang="he">‎<a name="019">19</a> ‏לֹא־תָבִיא֩ אֶתְנַ֨ן זוֹנָ֜ה וּמְחִ֣יר כֶּ֗לֶב בֵּ֛ית יְהוָ֥ה אֱלֹהֶ֖יךָ לְכָל־נֶ֑דֶר כִּ֧י תוֹעֲבַ֛ת יְהוָ֥ה אֱלֹהֶ֖יךָ גַּם־שְׁנֵיהֶֽם׃ </span></p>
 <p align="RIGHT"><span lang="he">‎<a name="020">20</a> ‏לֹא־תַשִּׁ֣יךְ לְאָחִ֔יךָ נֶ֥שֶׁךְ כֶּ֖סֶף נֶ֣שֶׁךְ אֹ֑כֶל נֶ֕שֶׁךְ כָּל־דָּבָ֖ר אֲשֶׁ֥ר יִשָּֽׁךְ׃ </span></p>
 <p align="RIGHT"><span lang="he">‎<a name="021">21</a> ‏לַנָּכְרִ֣י תַשִּׁ֔יךְ וּלְאָחִ֖יךָ לֹ֣א תַשִּׁ֑יךְ לְמַ֨עַן יְבָרֶכְךָ֜ יְהוָ֣ה אֱלֹהֶ֗יךָ בְּכֹל֙ מִשְׁלַ֣ח יָדֶ֔ךָ עַל־הָאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּֽהּ׃ ס</span></p>
 <p align="RIGHT"><span lang="he">‎<a name="022">22</a> ‏כִּֽי־תִדֹּ֥ר נֶ֙דֶר֙ לַיהוָ֣ה אֱלֹהֶ֔יךָ לֹ֥א תְאַחֵ֖ר לְשַׁלְּמ֑וֹ כִּֽי־דָּרֹ֨שׁ יִדְרְשֶׁ֜נּוּ יְהוָ֤ה אֱלֹהֶ֙יךָ֙ מֵֽעִמָּ֔ךְ וְהָיָ֥ה בְךָ֖ חֵֽטְא׃ </span></p>
 <p align="RIGHT"><span lang="he">‎<a name="023">23</a> ‏וְכִ֥י תֶחְדַּ֖ל לִנְדֹּ֑ר לֹֽא־יִהְיֶ֥ה בְךָ֖ חֵֽטְא׃ </span></p>
 <p align="RIGHT"><span lang="he">‎<a name="024">24</a> ‏מוֹצָ֥א שְׂפָתֶ֖יךָ תִּשְׁמֹ֣ר וְעָשִׂ֑יתָ כַּאֲשֶׁ֨ר נָדַ֜רְתָּ לַיהוָ֤ה אֱלֹהֶ֙יךָ֙ נְדָבָ֔ה אֲשֶׁ֥ר דִּבַּ֖רְתָּ בְּפִֽיךָ׃ ס</span></p>
 <p align="RIGHT"><span lang="he">‎<a name="025">25</a> ‏כִּ֤י תָבֹא֙ בְּכֶ֣רֶם רֵעֶ֔ךָ וְאָכַלְתָּ֧ עֲנָבִ֛ים כְּנַפְשְׁךָ֖ שָׂבְעֶ֑ךָ וְאֶֽל־כֶּלְיְךָ֖ לֹ֥א תִתֵּֽן׃ ס</span></p>
 <p align="RIGHT"><span lang="he">‎<a name="026">26</a> ‏כִּ֤י תָבֹא֙ בְּקָמַ֣ת רֵעֶ֔ךָ וְקָטַפְתָּ֥ מְלִילֹ֖ת בְּיָדֶ֑ךָ וְחֶרְמֵשׁ֙ לֹ֣א תָנִ֔יף עַ֖ל קָמַ֥ת רֵעֶֽךָ׃ ס</span></p>
 </td>
 <td width="50%">
 <p>1 lō’-yiqq<sup>a</sup>ḥ ’îš ’eṯ-’ēšeṯ ’āḇîw wəlō’ yəḡalleh kənaf ’āḇîw: s</p>
 <p>2 lō’-yāḇō’ fəṣû‘a-dakā’ ûḵərûṯ šāfəḵâ biqəhal yəhwâ: s</p>
 <p>3 lō’-yāḇō’ maməzēr biqəhal yəhwâ gam dwōr ‘ăśîrî lō’-yāḇō’ lwō biqəhal yəhwâ: s</p>
 <p>4 lō’-yāḇō’ ‘ammwōnî ûmwō’āḇî biqəhal yəhwâ gam dwōr ‘ăśîrî lō’-yāḇō’ lâem biqəhal yəhwâ ‘aḏ-‘wōlām: </p>
 <p>5 ‘al-dəḇar ’ăšer lō’-qidəmû ’eṯəḵem balleḥem ûḇammayim badereḵə bəṣē’ṯəḵem mimmiṣərāyim wa’ăšer śāḵar ‘āleyḵā ’eṯ-bilə‘ām ben-bə‘wōr mipəṯwōr ’ăram nahărayim ləqaləleḵḵā: </p>
 <p>6 wəlō’-’āḇâ yəhwâ ’ĕlōheyḵā lišəmō‘a ’el-bilə‘ām wayyahăfōḵə yəhwâ ’ĕlōheyḵā lləḵā ’eṯ-haqqəlālâ liḇərāḵâ kî ’ăhēḇəḵā yəhwâ ’ĕlōheyḵā: </p>
 <p>7 lō’-ṯiḏərōš šəlōmām wəṭōḇāṯām kāl-yāmeyḵā lə‘wōlām: s</p>
 <p>8 lō’-ṯəṯ<sup>a</sup>‘ēḇ ’ăḏōmî kî ’āḥîḵā hû’ slō’-ṯəṯ<sup>a</sup>‘ēḇ miṣərî kî-ḡēr hāyîṯā ḇə’arəṣwō: </p>
 <p>9 bānîm ’ăšer-yiûāləḏû lâem dwōr šəlîšî yāḇō’ lâem biqəhal yəhwâ: s</p>
 <p>10 kî-ṯēṣē’ m<sup>a</sup>ḥăneh ‘al-’ōyəḇeyḵā wənišəmarətā mikōl dāḇār rā‘: </p>
 <p>11 kî-yihəyeh ḇəḵā ’îš ’ăšer lō’-yihəyeh ṭâwōr miqqərēh-lāyəlâ wəyāṣā’ ’el-miḥûṣ lamm<sup>a</sup>ḥăneh lō’ yāḇō’ ’el-twōḵə hamm<sup>a</sup>ḥăneh: </p>
 <p>12 wəhāyâ lifənwōṯ-‘ereḇ yirəḥaṣ bammāyim ûḵəḇō’ haššemeš yāḇō’ ’el-twōḵə hamm<sup>a</sup>ḥăneh:<font color="red"><sup>1</sup></font> </p>
 <p>13 wəyāḏ tihəyeh ləḵā miḥûṣ lamm<sup>a</sup>ḥăneh wəyāṣā’ṯā šāmmâ ḥûṣ: </p>
 <p>14 wəyāṯēḏ tihəyeh ləḵā ‘al-’ăzēneḵā wəhāyâ bəšiḇətəḵā ḥûṣ wəḥāfarətâ ḇāh wəšaḇətā wəḵissîṯā ’eṯ-ṣē’āṯeḵā: </p>
 <p>15 kî yəhwâ ’ĕlōheyḵā miṯəhallēḵə| bəqereḇ m<sup>a</sup>ḥăneḵā ləhaṣṣîləḵā<font color="red"><sup>3</sup></font> wəlāṯēṯ ’ōyəḇeyḵā ləfāneyḵā wəhāyâ m<sup>a</sup>ḥăneyḵā qāḏwōš wəlō’-yirə’eh ḇəḵā ‘erəwaṯ dāḇār wəšāḇ mē’<sup>a</sup>ḥăreyḵā: s</p>
 <p>16 lō’-ṯasəgîr ‘eḇeḏ ’el-’ăḏōnāyw ’ăšer-yinnāṣēl ’ēleyḵā mē‘im ’ăḏōnāyw: </p>
 <p>17 ‘imməḵā yēšēḇ bəqirəbəḵā bammāqwōm ’ăšer-yiḇəḥar bə’<sup>a</sup>ḥaḏ šə‘āreyḵā baṭṭwōḇ lwō lō’ twōnennû: s</p>
 <p>18 lō’-ṯihəyeh qəḏēšâ mibənwōṯ yiśərā’ēl wəlō’-yihəyeh qāḏēš mibənê yiśərā’ēl:<font color="red"><sup>1</sup></font> </p>
 <p>19 lō’-ṯāḇî’ ’eṯənan zwōnâ ûməḥîr keleḇ bêṯ yəhwâ ’ĕlōheyḵā ləḵāl-neḏer kî ṯwō‘ăḇaṯ yəhwâ ’ĕlōheyḵā gam-šənêhem: </p>
 <p>20 lō’-ṯaššîḵə lə’āḥîḵā nešeḵə kesef nešeḵə ’ōḵel nešeḵə kāl-dāḇār ’ăšer yiššāḵə: </p>
 <p>21 lannāḵərî ṯaššîḵə ûlə’āḥîḵā lō’ ṯaššîḵə ləm<sup>a</sup>‘an yəḇāreḵəḵā yəhwâ ’ĕlōheyḵā bəḵōl mišəl<sup>a</sup>ḥ yāḏeḵā ‘al-hā’āreṣ ’ăšer-’atâ ḇā’-šāmmâ lərišətāh: s</p>
 <p>22 kî-ṯidōr neḏer layhwâ ’ĕlōheyḵā lō’ ṯə’<sup>a</sup>ḥēr ləšalləmwō kî-dārōš yiḏərəšennû yəhwâ ’ĕlōheyḵā mē‘immāḵə wəhāyâ ḇəḵā ḥēṭə’: </p>
 <p>23 wəḵî ṯeḥədal linədōr lō’-yihəyeh ḇəḵā ḥēṭə’: </p>
 <p>24 mwōṣā’ śəfāṯeyḵā tišəmōr wə‘āśîṯā ka’ăšer nāḏarətā layhwâ ’ĕlōheyḵā nəḏāḇâ ’ăšer dibarətā bəfîḵā: s</p>
 <p>25 kî ṯāḇō’ bəḵerem rē‘eḵā wə’āḵalətā ‘ănāḇîm kənafəšəḵā śāḇə‘eḵā wə’el-keləyəḵā lō’ ṯitēn: s</p>
 <p>26 kî ṯāḇō’ bəqāmaṯ rē‘eḵā wəqāṭafətā məlîlōṯ bəyāḏeḵā wəḥerəmēš lō’ ṯānîf ‘al qāmaṯ rē‘eḵā: s</p>
 </td>
 </tr></table>
 <p></p><hr>
 <center>
 <a href="deu024.htm">Next: Deuteronomy (Devarim) Chapter 24</a></center>
 </body>