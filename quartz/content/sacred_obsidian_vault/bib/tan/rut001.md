<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rut001.htm">Polyglot</a> 
 <a href="../kjv/rut001.htm">KJV</a> 
 <a href="../sep/rut001.htm">Sep</a> 
 <a href="../vul/rut001.htm">Vul</a> 
 
 <br>
 <br><a href="rut.htm">Ruth Index</a><br>
  
 <a href="sol008.htm">Previous</a> 
 <a href="rut002.htm">Next</a> 
 </center>
 <hr>
 
 <h3 align="CENTER">Tanach (Hebrew): Ruth Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י בִּימֵי֙ שְׁפֹ֣ט הַשֹּׁפְטִ֔ים וַיְהִ֥י רָעָ֖ב בָּאָ֑רֶץ וַיֵּ֨לֶךְ אִ֜ישׁ מִבֵּ֧ית לֶ֣חֶם יְהוּדָ֗ה לָגוּר֙ בִּשְׂדֵ֣י מוֹאָ֔ב ה֥וּא וְאִשְׁתּ֖וֹ וּשְׁנֵ֥י בָנָֽיו׃ </span></p>
 <p align="RIGHT"><span lang="he">‎<a name="002">2</a> ‏וְשֵׁ֣ם הָאִ֣ישׁ אֱ‍ֽלִימֶ֡לֶךְ וְשֵׁם֩ אִשְׁתּ֨וֹ נָעֳמִ֜י וְשֵׁ֥ם שְׁנֵֽי־בָנָ֣יו׀ מַחְל֤וֹן וְכִלְיוֹן֙ אֶפְרָתִ֔ים מִבֵּ֥ית לֶ֖חֶם יְהוּדָ֑ה וַיָּבֹ֥אוּ שְׂדֵי־מוֹאָ֖ב וַיִּֽהְיוּ־שָֽׁם׃ </span></p>
 <p align="RIGHT"><span lang="he">‎<a name="003">3</a> ‏וַיָּ֥מָת אֱלִימֶ֖לֶךְ אִ֣ישׁ נָעֳמִ֑י וַתִּשָּׁאֵ֥ר הִ֖יא וּשְׁנֵ֥י בָנֶֽיהָ׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׂא֣וּ לָהֶ֗ם נָשִׁים֙ מֹֽאֲבִיּ֔וֹת שֵׁ֤ם הָֽאַחַת֙ עָרְפָּ֔ה וְשֵׁ֥ם הַשֵּׁנִ֖ית ר֑וּת וַיֵּ֥שְׁבוּ שָׁ֖ם כְּעֶ֥שֶׂר שָׁנִֽים׃ </span></p>
 <p align="RIGHT"><span lang="he">‎<a name="005">5</a> ‏וַיָּמ֥וּתוּ גַם־שְׁנֵיהֶ֖ם מַחְל֣וֹן וְכִלְי֑וֹן וַתִּשָּׁאֵר֙ הָֽאִשָּׁ֔ה מִשְּׁנֵ֥י יְלָדֶ֖יהָ וּמֵאִישָֽׁהּ׃ </span></p>
 <p align="RIGHT"><span lang="he">‎<a name="006">6</a> ‏וַתָּ֤קָם הִיא֙ וְכַלֹּתֶ֔יהָ וַתָּ֖שָׁב מִשְּׂדֵ֣י מוֹאָ֑ב כִּ֤י שָֽׁמְעָה֙ בִּשְׂדֵ֣ה מוֹאָ֔ב כִּֽי־פָקַ֤ד יְהוָה֙ אֶת־עַמּ֔וֹ לָתֵ֥ת לָהֶ֖ם לָֽחֶם׃ </span></p>
 <p align="RIGHT"><span lang="he">‎<a name="007">7</a> ‏וַתֵּצֵ֗א מִן־הַמָּקוֹם֙ אֲשֶׁ֣ר הָיְתָה־שָׁ֔מָּה וּשְׁתֵּ֥י כַלֹּתֶ֖יהָ עִמָּ֑הּ וַתֵּלַ֣כְנָה בַדֶּ֔רֶךְ לָשׁ֖וּב אֶל־אֶ֥רֶץ יְהוּדָֽה׃ </span></p>
 <p align="RIGHT"><span lang="he">‎<a name="008">8</a> ‏וַתֹּ֤אמֶר נָעֳמִי֙ לִשְׁתֵּ֣י כַלֹּתֶ֔יהָ לֵ֣כְנָה שֹּׁ֔בְנָה אִשָּׁ֖ה לְבֵ֣ית אִמָּ֑הּ <font color="brown">יעשה</font> <font color="blue">יַ֣עַשׂ</font> יְהוָ֤ה עִמָּכֶם֙ חֶ֔סֶד כַּאֲשֶׁ֧ר עֲשִׂיתֶ֛ם עִם־הַמֵּתִ֖ים וְעִמָּדִֽי׃ </span></p>
 <p align="RIGHT"><span lang="he">‎<a name="009">9</a> ‏יִתֵּ֤ן יְהוָה֙ לָכֶ֔ם וּמְצֶ֣אןָ מְנוּחָ֔ה אִשָּׁ֖ה בֵּ֣ית אִישָׁ֑הּ וַתִּשַּׁ֣ק לָהֶ֔ן וַתִּשֶּׂ֥אנָה קוֹלָ֖ן וַתִּבְכֶּֽינָה׃ </span></p>
 <p align="RIGHT"><span lang="he">‎<a name="010">10</a> ‏וַתֹּאמַ֖רְנָה־לָּ֑הּ כִּי־אִתָּ֥ךְ נָשׁ֖וּב לְעַמֵּֽךְ׃ </span></p>
 <p align="RIGHT"><span lang="he">‎<a name="011">11</a> ‏וַתֹּ֤אמֶר נָעֳמִי֙ שֹׁ֣בְנָה בְנֹתַ֔י לָ֥מָּה תֵלַ֖כְנָה עִמִּ֑י הַֽעֽוֹד־לִ֤י בָנִים֙ בְּֽמֵעַ֔י וְהָי֥וּ לָכֶ֖ם לַאֲנָשִֽׁים׃ </span></p>
 <p align="RIGHT"><span lang="he">‎<a name="012">12</a> ‏שֹׁ֤בְנָה בְנֹתַי֙ לֵ֔כְןָ כִּ֥י זָקַ֖נְתִּי מִהְי֣וֹת לְאִ֑ישׁ כִּ֤י אָמַ֙רְתִּי֙ יֶשׁ־לִ֣י תִקְוָ֔ה גַּ֣ם הָיִ֤יתִי הַלַּ֙יְלָה֙ לְאִ֔ישׁ וְגַ֖ם יָלַ֥דְתִּי בָנִֽים׃ </span></p>
 <p align="RIGHT"><span lang="he">‎<a name="013">13</a> ‏הֲלָהֵ֣ן׀ תְּשַׂבֵּ֗רְנָה עַ֚ד אֲשֶׁ֣ר יִגְדָּ֔לוּ הֲלָהֵן֙ תֵּֽעָגֵ֔נָה לְבִלְתִּ֖י הֱי֣וֹת לְאִ֑ישׁ אַ֣ל בְּנֹתַ֗י כִּֽי־מַר־לִ֤י מְאֹד֙ מִכֶּ֔ם כִּֽי־יָצְאָ֥ה בִ֖י יַד־יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏וַתִּשֶּׂ֣נָה קוֹלָ֔ן וַתִּבְכֶּ֖ינָה ע֑וֹד וַתִּשַּׁ֤ק עָרְפָּה֙ לַחֲמוֹתָ֔הּ וְר֖וּת דָּ֥בְקָה בָּֽהּ׃ </span></p>
 <p align="RIGHT"><span lang="he">‎<a name="015">15</a> ‏וַתֹּ֗אמֶר הִנֵּה֙ שָׁ֣בָה יְבִמְתֵּ֔ךְ אֶל־עַמָּ֖הּ וְאֶל־אֱלֹהֶ֑יהָ שׁ֖וּבִי אַחֲרֵ֥י יְבִמְתֵּֽךְ׃ </span></p>
 <p align="RIGHT"><span lang="he">‎<a name="016">16</a> ‏וַתֹּ֤אמֶר רוּת֙ אַל־תִּפְגְּעִי־בִ֔י לְעָזְבֵ֖ךְ לָשׁ֣וּב מֵאַחֲרָ֑יִךְ כִּ֠י אֶל־אֲשֶׁ֨ר תֵּלְכִ֜י אֵלֵ֗ךְ וּבַאֲשֶׁ֤ר תָּלִ֙ינִי֙ אָלִ֔ין עַמֵּ֣ךְ עַמִּ֔י וֵאלֹהַ֖יִךְ אֱלֹהָֽי׃ </span></p>
 <p align="RIGHT"><span lang="he">‎<a name="017">17</a> ‏בַּאֲשֶׁ֤ר תָּמ֙וּתִי֙ אָמ֔וּת וְשָׁ֖ם אֶקָּבֵ֑ר כֹּה֩ יַעֲשֶׂ֨ה יְהוָ֥ה לִי֙ וְכֹ֣ה יֹסִ֔יף כִּ֣י הַמָּ֔וֶת יַפְרִ֖יד בֵּינִ֥י וּבֵינֵֽךְ׃ </span></p>
 <p align="RIGHT"><span lang="he">‎<a name="018">18</a> ‏וַתֵּ֕רֶא כִּֽי־מִתְאַמֶּ֥צֶת הִ֖יא לָלֶ֣כֶת אִתָּ֑הּ וַתֶּחְדַּ֖ל לְדַבֵּ֥ר אֵלֶֽיהָ׃ </span></p>
 <p align="RIGHT"><span lang="he">‎<a name="019">19</a> ‏וַתֵּלַ֣כְנָה שְׁתֵּיהֶ֔ם עַד־בֹּאָ֖נָה בֵּ֣ית לָ֑חֶם וַיְהִ֗י כְּבֹאָ֙נָה֙ בֵּ֣ית לֶ֔חֶם וַתֵּהֹ֤ם כָּל־הָעִיר֙ עֲלֵיהֶ֔ן וַתֹּאמַ֖רְנָה הֲזֹ֥את נָעֳמִֽי׃ </span></p>
 <p align="RIGHT"><span lang="he">‎<a name="020">20</a> ‏וַתֹּ֣אמֶר אֲלֵיהֶ֔ן אַל־תִּקְרֶ֥אנָה לִ֖י נָעֳמִ֑י קְרֶ֤אןָ לִי֙ מָרָ֔א כִּי־הֵמַ֥ר שַׁדַּ֛י לִ֖י מְאֹֽד׃ </span></p>
 <p align="RIGHT"><span lang="he">‎<a name="021">21</a> ‏אֲנִי֙ מְלֵאָ֣ה הָלַ֔כְתִּי וְרֵיקָ֖ם הֱשִׁיבַ֣נִי יְהוָ֑ה לָ֣מָּה תִקְרֶ֤אנָה לִי֙ נָעֳמִ֔י וַֽיהוָה֙ עָ֣נָה בִ֔י וְשַׁדַּ֖י הֵ֥רַֽע<font color="red"><sup>3</sup></font> לִֽי׃ </span></p>
 <p align="RIGHT"><span lang="he">‎<a name="022">22</a> ‏וַתָּ֣שָׁב נָעֳמִ֗י וְר֨וּת הַמּוֹאֲבִיָּ֤ה כַלָּתָהּ֙ עִמָּ֔הּ הַשָּׁ֖בָה מִשְּׂדֵ֣י מוֹאָ֑ב וְהֵ֗מָּה בָּ֚אוּ בֵּ֣ית לֶ֔חֶם בִּתְחִלַּ֖ת קְצִ֥יר שְׂעֹרִֽים׃ </span></p>
 </td>
 <td width="50%">
 <p>1 wayəhî bîmê šəfōṭ haššōfəṭîm wayəhî rā‘āḇ bā’āreṣ wayyēleḵə ’îš mibêṯ leḥem yəhûḏâ lāḡûr biśəḏê mwō’āḇ hû’ wə’išətwō ûšənê ḇānāyw: </p>
 <p>2 wəšēm hā’îš ’ĕ‍lîmeleḵə wəšēm ’išətwō nā‘ŏmî wəšēm šənê-ḇānāyw| m<sup>a</sup>ḥəlwōn wəḵiləywōn ’efərāṯîm mibêṯ leḥem yəhûḏâ wayyāḇō’û śəḏê-mwō’āḇ wayyihəyû-šām: </p>
 <p>3 wayyāmāṯ ’ĕlîmeleḵə ’îš nā‘ŏmî watiššā’ēr hî’ ûšənê ḇāneyhā: </p>
 <p>4 wayyiśə’û lâem nāšîm mō’ăḇîywōṯ šēm hā’<sup>a</sup>ḥaṯ ‘ārəpâ wəšēm haššēnîṯ rûṯ wayyēšəḇû šām kə‘eśer šānîm: </p>
 <p>5 wayyāmûṯû ḡam-šənêhem m<sup>a</sup>ḥəlwōn wəḵiləywōn watiššā’ēr hā’iššâ miššənê yəlāḏeyhā ûmē’îšāh: </p>
 <p>6 watāqām hî’ wəḵallōṯeyhā watāšāḇ miśśəḏê mwō’āḇ kî šāmə‘â biśəḏēh mwō’āḇ kî-fāqaḏ yəhwâ ’eṯ-‘ammwō lāṯēṯ lâem lāḥem: </p>
 <p>7 watēṣē’ min-hammāqwōm ’ăšer hāyəṯâ-šāmmâ ûšətê ḵallōṯeyhā ‘immāh watēlaḵənâ ḇadereḵə lāšûḇ ’el-’ereṣ yəhûḏâ: </p>
 <p>8 watō’mer nā‘ŏmî lišətê ḵallōṯeyhā lēḵənâ ššōḇənâ ’iššâ ləḇêṯ ’immāh <font color="brown">y<sup>a</sup>‘ăśeh</font> <font color="blue">y<sup>a</sup>‘aś</font> yəhwâ ‘immāḵem ḥeseḏ ka’ăšer ‘ăśîṯem ‘im-hammēṯîm wə‘immāḏî: </p>
 <p>9 yitēn yəhwâ lāḵem ûməṣe’nā mənûḥâ ’iššâ bêṯ ’îšāh watiššaq lâen watiśśe’nâ qwōlān watiḇəkeynâ: </p>
 <p>10 watō’marənâ-llāh kî-’itāḵə nāšûḇ lə‘ammēḵə: </p>
 <p>11 watō’mer nā‘ŏmî šōḇənâ ḇənōṯay lāmmâ ṯēlaḵənâ ‘immî h<sup>a</sup>‘wōḏ-lî ḇānîm bəmē‘ay wəhāyû lāḵem la’ănāšîm: </p>
 <p>12 šōḇənâ ḇənōṯay lēḵənā kî zāqanətî mihəywōṯ lə’îš kî ’āmarətî yeš-lî ṯiqəwâ gam hāyîṯî hallayəlâ lə’îš wəḡam yālaḏətî ḇānîm: </p>
 <p>13 hălâēn| təśabērənâ ‘aḏ ’ăšer yiḡədālû hălâēn tē‘āḡēnâ ləḇilətî hĕywōṯ lə’îš ’al bənōṯay kî-mar-lî mə’ōḏ mikem kî-yāṣə’â ḇî yaḏ-yəhwâ: </p>
 <p>14 watiśśenâ qwōlān watiḇəkeynâ ‘wōḏ watiššaq ‘ārəpâ l<sup>a</sup>ḥămwōṯāh wərûṯ dāḇəqâ bāh: </p>
 <p>15 watō’mer hinnēh šāḇâ yəḇimətēḵə ’el-‘ammāh wə’el-’ĕlōheyhā šûḇî ’<sup>a</sup>ḥărê yəḇimətēḵə: </p>
 <p>16 watō’mer rûṯ ’al-tifəgə‘î-ḇî lə‘āzəḇēḵə lāšûḇ mē’<sup>a</sup>ḥărāyiḵə kî ’el-’ăšer tēləḵî ’ēlēḵə ûḇa’ăšer tālînî ’ālîn ‘ammēḵə ‘ammî wē’lōhayiḵə ’ĕlōhāy: </p>
 <p>17 ba’ăšer tāmûṯî ’āmûṯ wəšām ’eqqāḇēr kōh y<sup>a</sup>‘ăśeh yəhwâ lî wəḵōh yōsîf kî hammāweṯ yafərîḏ bênî ûḇênēḵə: </p>
 <p>18 watēre’ kî-miṯə’ammeṣeṯ hî’ lāleḵeṯ ’itāh wateḥədal ləḏabēr ’ēleyhā: </p>
 <p>19 watēlaḵənâ šətêhem ‘aḏ-bō’ānâ bêṯ lāḥem wayəhî kəḇō’ānâ bêṯ leḥem watēhōm kāl-hā‘îr ‘ălêhen watō’marənâ hăzō’ṯ nā‘ŏmî: </p>
 <p>20 watō’mer ’ălêhen ’al-tiqəre’nâ lî nā‘ŏmî qəre’nā lî mārā’ kî-hēmar šaday lî mə’ōḏ: </p>
 <p>21 ’ănî məlē’â hālaḵətî wərêqām hĕšîḇanî yəhwâ lāmmâ ṯiqəre’nâ lî nā‘ŏmî wayhwâ ‘ānâ ḇî wəšaday hēr<sup>a</sup>‘<font color="red"><sup>3</sup></font> lî: </p>
 <p>22 watāšāḇ nā‘ŏmî wərûṯ hammwō’ăḇîyâ ḵallāṯāh ‘immāh haššāḇâ miśśəḏê mwō’āḇ wəhēmmâ bā’û bêṯ leḥem biṯəḥillaṯ qəṣîr śə‘ōrîm: </p>
 </td>
 </tr></table>
 <p></p><hr>
 <center>
 <a href="rut002.htm">Next: Ruth Chapter 2</a></center>
 </body>